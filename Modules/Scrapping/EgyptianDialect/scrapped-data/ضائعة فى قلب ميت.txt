انت مين
يخربيت جمال عينيكى ... هو فى كده
نعم .. أنت مين وعايز أيه
يعنى عينيكى دى طبيعى ولا لينسس
وانت مالك وماردتش على سؤالى انت مين وجاى عايز ايه
انتى الى مين وبتعملى هنا ايه وفين مدام سميه
والله انا مش مجبره انى اجاوب على اسألتك الا لما اعرف انت مين وبعدها اقرر اجاوب ولا لأ
نعم ياختى وسعى يابت من أدامى ،مش عشان انتى حلوه حبيتين تتكلمى معايه بالطريقه دى انتى ماتعرفيش انا مين
أيوه انا معرفش انت مين وانت هتعرفنى ياريت
لأ مش هقولك وخليكى كده بنارك .. ازاح سيف ديما من طريقه وذهب فى اتجاه مكتب ابيه ولكن صوت ديما أستوقفه
طب والله العظيم لو اتحركت خطوه ناحية الباب لكون مناديه الامن يجوا يشيلوك ويرموك بره
اه الامن عم سعيد وعم كامل ناديهم بسرعه عشان وحشنى بس انتى عارفه عقبال مايوصولوا لغاية هنا ممكن اكون قتلتك وتويتك كمان .. اقترب سيف من ديما مكملا وهو يتصنع نظرات الشر ، ممكن كمان يبقى فيه قبلها مثلا اغتصاب
أأأن ن ت بتقول ايه وبتقرب كده ليه أبعد هن ا ك وألا .. نظرت ديما حولها ولم تجد سوا تقالة الورق فأستعادة توازنها وصوتها.. والله العظيم لو قربت لحدفك بيها
انتى اتهبلتى يابت عايزه تحدفينى بتقالة الورق
وانت عايز تقتلنى
سيف انت جيت امتى
اهلا بابا جيت من شويه
وحشتنى اوى ياسيف
وانت كمان ياببابا وحشتنى اوى
ده سيف ابنى ياديما تعالى سلمى
اهلا يابشمهندس
اهلا ديما
تعالى جوا وانا هحكيلك كل حاجه بالمناسبه هو فى ايه كنتم بتزعقوا ليه وديما انتى كنت ماسكه ليه تقالة الورق
مفيش يابابا اصل الورق بيطير فأنا كنت بقالها تحط على الورق تقاله عشان مايطرش
أها طيب تعالى ياسيف
ماردتش اقوله واقطع عيشك
نعم تقطع عيشى هو احنا شغالين فى طابونه
تصدقى انا غلطان كان لازم اقوله انك كنتى عايزه تموتينى
وانا كنت هقوله انك كنت بتعكسنى
اعكسك ياااه دانتى قديمه اوى دلوقتى بئه فيه تحرش ياحبيبتى زمن المعاكسه انتهى
بابا عتقك منى لولا كده كنت.... وترك جملته معلقه ودخل الى غرفة والده .
مين دى يابابا
دى ديما بنت عمك مصطفى صاحبى
وفين مدام سميه
مدام سميه جوزها تعبان وهى اخدت اجازه 3 شهور وديما هتكون مكانها لغاية لما ترجع
وانت من امتى بتشغل حد بوسطه يابابا
اولا انا معرفش ارفض طلب لمصطفى ثانيا ديما ظروفها صعبه جدا
ايه مش باين عليها لبسها باين عليه انه مش بتاع واحده ظروفها وحشه
انا مقلتش ظروفهم الماديه مش كل حاجه الفلوس انا بقول ظروف حياتها
ومالها حياتها
وانت ليه مهتم ،سيف اوعى تكون رخمت عليها
انا لا والله .. هو بس يعنى
خلاص ياسيف يبقى رخمت صح انت الرخامه بتطلع منك تلقائى
مالك بتدافع عنها ليه ياحجوج لنكون قريب هقولها طنط ديما
بس ياولد دى اصغر منك وبعدين انا عمرى ما ابص لأى ست غير امك دى دنيتى كلها
ياسيدى سيدى قولت لى بئه ربنا يسهلوه
ماتغيرش الموضوع قلت لها ايه انا سامعه بتزعق وتقريبا كده كانت هتضربك بتقالة الورق ولا افتكرت الى قلته بره خال عليه
مقلتش حاجه هى مكنتش عارفانى ومكتش عايزه تدخلنى
بس ياسيف ممم مش مصدقك هسألها
انا خلصت يافندم هتعوز منى حاجه قبل ما امشى
جيتى فى وقتك قولى لى ياديما الواد سيف ده ضايقك صح عملك ايه
مفيش حاجه يافندم محصلش حاجه سوء تفاهم
قولى ماتخفيش منه
ماخلاص يابابا مهى قالت لك مفيش حاجه وانتى ياله مش كنتى ماشيه اتكلى على الله
سيف .. اتلم
الصراحه يابشمهندس ابن حضرتك زودها معايه
نعم وانا كلمتك يابنتى
بس ياسيف كملى ياديما عملك ايه
خلاص مفيش داعى ونظرت لسيف نظرة تحدى .. هو عرف غلطه
نعم هو انتى هتدارى عليه بص يابابا انا معملتلهاش حاجه كل الى سألتوه عنها لون عنيكى ايه وان كانوا طبيعى ولا لينسس ... ونظر لديما بتوعد .. صح يابنتى
يعنى رخمت عليها ياسيف والتفت لديما معلش ياديما يابنتى هو سيف كده جسم شاب وعقل مراهق معلش بس قولى لى ياديما هو انتى فعلا لون عنيكى ايه
معلش ياديما يابنتى هو اشرف كده جسم عجوز وعقل مراهق والتفت الى والده مكملا ... انا قلت هنقول طنط قريب
انا همشى يافندم وهكون جاهزه بكره بدرى عشان الاجتماع
ماشى يامدام ديما اتفضلى انتى روحى
عارف ياديمومتى
ايه ياحبيبى
انا ساعات بحتار فى لون عنيكى مببقاش اعرف احدد لونهم ايه هما صحيح لونهم ايه
مممم مش عارفه انت شايفهم ايه ونظرت له نظره كلها حب وهيام
ممم بصى لما بتكونى رايقه وهاديه زى دلوقتى بيكون لونهم اخضر زى زى زى البرسيم
اخص عليك يا ادهم برسيم
وهو اللبرسيم وحش ياحبيتى المهم لما بتكونى متعصبه بئه بتكون لونهم اغمق رمادى نقول مثلا ولما تكونى لسه صاحيه من النوم بيبقوا زرق زى السما الصافيه
يعنى قصدك انى بتحول زى الزومبى
بزمتك فى زومبى قمر كده
بحبك يا ادهم
بحبك ياعمر ادهم
اه يا ادهم سبتنى لمين وحشتنى اوى ياحبيبى
تفتكر زودناها معاها
ايه يابابا مازودنهاش ولا حاجه هى الى أتمه وبعدين انا فاكر عمو مصطفى طشاش بس فاكر انه كان مرح كده ودمه خفيف
كان يابنى قبل ما مراته تتوفى ويعيا بالمرض الوحش
لا حول ولا قوة الا بالله ربنا يشفيه ،بس انا سامعك بتقولها مدام هى متجوزه
كانت يابنتى توفى من سنتين تالت يوم جوازهم
معقول ده ايه المأسويات دى
مش بقولك ظروفهم صعبه
انا كنت فاكر ان عمو مصطفى ليه ولد بس خايف اسأل عنه تقولى مشلول ولا فى المعتقل
فال الله ولا فالك اخوها دكتور قلب كبير وعايش فى امريكا المهم سيبك منهم انت الى جابك انهارده كده من غير ميعاد وجاى على الشركه يعنى عايز تقول حاجه مش عايز تسمع امك بيها
طول عمرك فاهمنى يابابا انا جاى اخد رأيك فى مشكله ومش عايز ماما تعرف عشان انت عارف بتزعل وتحط فى نفسها وضغطها يعلى
كارما كويسه ياسيف
يااااه هو فى كده ،طب وبعدين يابنى ايه الى فى دماغك
مش عارف يابابا عشان كده جيت لحضرتك
بص ياسيف الموضوع ده ملوش غير حل واحد
ايه هو
انت تصفى شغلك هناك وتجيب بنتك وتيجى على مصر
قصدك نقفل الشركه هناك
لأ سلم الشغل لعمك عصام وهو يديره وانت تتبعه من هنا وهات بنتك وتعالى عيش معانا خلى امك تربيلك بنتك بدل المربيات وان كان عل الشغل فانا مستعد اوضبلك الدور الى فوق تفتحه فى مجال تخصصك فى الديكور يعنى تساعدنى هنا فى الشركه وتعمل الحاجه الى بتحبها فى نفس الوقت
والله فكره مش بطاله بس ريهام
مالها ريهام ... ريهام مش فارق معاه على كلامها عير الشكل الاجتماعى خلاص لما يبقى فيه مناسبه ابقى روح وكملها الشكل الاجتماعى بتاعها ولو على كارما مش هتفرق معاها ان كانت هنا ولا هناك
صح يابابا عندك حق انا كنت عارف انك الى هتحل لى مشكلتى
يابنى ربنا يحللك كل مشاكلك ويبعد عنك كل شر ، ياله قوم نروح نتغدى دى مامتك هتفرح اوى بيك وانا من بكره هخليهم يجهزولك المكتب الى جمبى تشتغل فيه لحد ماتوضب مكتبك على مزاجك
ماشى يابابا ربنا يخليك ليهكلى ياحبيبى والله انا ما مصدقه نفسى انك هنا معايه .وحشتنى اوى ياسيف
وانتى كمان والله ياماما معلش عارف انى مقصر بس خلاص هجيب كارما ونيجى نقعد معاكى علطول
ايه تجيب كارما وتيجوا هنا ،ايه الى حصل ياسيف فيه ايه يابنى
منور بصحابه ياماما
مش قصدى يابنى ده بيتك بس انت قلت انت وكارما طب وريهام ... تكونش اتط....
ماخلاص يارجاء مش وقته
بعد اذنك يابابا د ه وقته ماما لازم تعرف كل حاجه بس قبل ما أحكيلك توعدنى انك ماتزعليش نفسك لان انا عن نفسى فرحان جدا بالى حصل وحاسس انه خير كتير ربنا كان شيلوا لى
حاضر يابنى بس قولى وريح قلبى
ياحبيبى يابنى كل ده شايله لوحدك كل السنين دى ولا اشتكيت بس والله انا قلبى كان حاسس
عارفه يا امى انتى الوحيده الى ما خدعتكيش ريهام ببرائتها الكدابه كنتى دايما تقولى ما بحبهاش ومش مرتاحلها بس انا الى ماسمعتش كلامك
مامنوش فايده الكلام دلوقتى الحمد لله انها جت على اد كده وربنا يعوضك بالى احسن منها وبنتك يابنى فى قلبى قبل عينى
عارف ياماما بس موضوع واحده غيرها دى انسيه انا خلاص عمرى ماهتجوز تانى
ماتخليش يابنى تجربه فاشله تأثر على حياتك
خلاص ياماما مش وقته الكلام ده انا هدخل انام عشان هسافر الصبح اظبط الشغل واجيب كارما واجى وانتى عليكى ياست الكل تختارلها مدرسه حلوه جمبينا هنا
دانا أبيلها مدرسه عشانها لوحدها دى نور عينى هو فى اغلى منها
ياسلام ياست رجاء واتركن انا ع الرف لا ياعم روحوا شوفلكم بيت تانى
ايه يابابا انت هتغير من كارما وبعدين بيت تانى ايه انت الى روح خد بيت تانى انت وطنط
طنط مين ياواد
هو يقولك هههه قولها ياحاج وانا هقوم انام
ماشى ياسيف فعلا انت الرخامه بتطلع منك تلقائى
مين طنط دى يا اشرف
انت هتعومى على عومه ده بيتكلم على ديما بنت مصطفى أكمنه لاقنى مهتم بيها
مهتم بس طب هشهدك ياماما كان عمال يعاكسها ويقولها لون عنيكى ايه
بحق حصل كده ياحاج قول الصراحه انت حاجج بيت الله
وا ل ل ه يا رجااااء انا يعنى كنت
ايه ياحاج انت هنجنت ولا ايه اسيبكم انا عملت الى عليه والواحد كده ينام وضميره مرتاح ،والتفت الى والدته انا من رأيى بلاش طلاق عشان شكلك الاجتماعى احسن حل ليه يصفى شغله هنا ويسافر يقعد مع ريهام فى الغردقه .. بعد هذا الكلام جرى الى غرفته مسرعا
هههههه شفت ابنك عمره ماهيكبر
اوعى تكونى زعلتى يارجاء من كلام الواد ده
ليه يعنى هو انا عيله صغيره دانا بثق فيك اكتر من روحى ربنا يخليك ليه
ومايحرمنى منك ياست الكل
هاى ياسيف قول بسرعه عايز ايه عشان عندى ميتنج كمان نص ساعه
ماتخفيش مش هنأخرك اكتر من نص ساعه
ها عايز ايه
انا صفيت شغلى هنا وراجع القاهره وهاخد كارما معايه
تانى ياسيف مانا قلت لك على الى فيها
اسمعينى ياريهام للاخر من فضلك أنتى قلتى مش عايزه طلاق وانا موافق مفيش طلاق لكن انا عايز بنتى تتربى كويس وتعيش فى بيت مفهوش خناق ليل ونهار عشان كده انا هاخدها تعيش مع أمى
على جثتى ياسيف عايز تاخدها وبعدين تطلقنى ده بعدك بنتى مش هتمشى من هنا
اسمعينى بئه ياريهام عشان تلحقى اجتماعك بنتى هاخدها وهنسافر وانا قلت لك مش هطلق تبقى تصدقينى لانى راجل مابرجعش فى كلمتى وياستى اوعدك تانى كمان انى هكون موجود فى مناسباتك الى بتحتاجى فيها تكملى شكلك الاجتماعى غير كده ملكيش اى حاجه عندى اظن كده انا عملت الى عليه والى بعمله ده عشان خاطر بنتى مش عشانك اكيد
طب انا موافقه ياسيف بس بشرط
خيررررر
تمولى مشروع السبا الى قلت لك عليه
بصى مش هقدر اديكى المبلغ كله هتاخدى نصه وقبل اى كلمه اخر كلام عنى
اوك موافقه
ماشى هندهلك كارما تسلمى عليها رغم انى عارف انك مكنتيش هتطلبى
مامى
ازيك ياحبيبتى
انا كويسه وحشتينى اوى يامامى
وانتى ياحبيبتى بصى انتى هتروحى مع بابى عند نانا وجدو عايزه بنوته حلوه وبتسمع الكلام
حاضر يامامى
خلى بالك منها ،واوعى تفكر تغدر ياسيف انت عارف ممكن اعمل ايه
ماتخافيش ياريهام الغدر اصلا مش فى طبعى هحطلك الشيك على المكتب جوا
ايه ياكارما الاغانى دى شخبط شخابيط ايه بس استنى ياحبيبتى انا هشغلك سى دى حكايه
باااااابى بس يابااااابى اه ياودانى
دى اغانى جميله وكلها معانى
معانى ايه يابابى من فضلك اطفى البتاع ده
خلاص ماتزعليش بلاها اغانى خالص تعالى نغنى احنا
بابى ...بابى
ايه ياحبيبتى
شغل السى دى يابابى واقفل بؤك صوت المهرجنات ارحم
كده ياكوكى طب خلاص هحرمك من صوتى وماتلوميش غير نفسك ان جاتلك فرصه انك تسمعى مطرب عظيم زيى وانت رفضتيها
هههه اوك يامطرب ياعظيم
ياحبيبتى دى نايمه خالص الطريق طويل عليها
اه ياماما فعلا
طب مش هتنقلها اوضتها
لا ياماما سبيها نايمه معايه انهارده
ماشى يابنى تصبح على خير
الو ضياء أذيك
ديما ازيك اخبارك ايه
ضياء بابا رجع امبارح بعد جلسة الكيماوى تعبان جدا غير كل مره
ده طبيعى ياديما امبارح زودنا جرعة الكيماوى شويه فهيحس انه تعبان وده هياخد وقته يعنى نقول اسبوعين لحد ما الجسم يتعود على الجرعه الزياده
طب وليه زودت الجرعه
ده شئ طبيعى يا ديما كل فتره لما الجسم بيتعود على الجرعه بنزودها خصوصا لو ....
خصوصا لو ايه ياضياء ماتخبيش عليه حاجه
خصوصا لو الحاله مفيهاش تحسن
بابا هيموت ياضياء صح
ماتقوليش كده دى حاجه فى علمه ربنا ممكن كلنا نموت قبله خلى عندك ايمان بالله واهم حاجه ركزى على حالته النفسيه وانا عارف انك نزلتى تشتغلى هو قالى امبارح وكان مبسوط جدا عشان كده انا حاسس ان التحاليل الجايه نتياجها هتكون احسن
والله انا على عينى اشتغل واسيبه بس عملت كده عشا ن اريحه
ايوه كده حاولى دايما تعملى لى كل الى نفسه فيه ولو احتجتى حاجه انا موجود
شكرا ياضياء ربنا يخليك تعباك معايه
ماتقوليش كده ده انتى اختى الصغيره ابقى سلمى لى على ياسر لما تكلميه
اوك سلام ياضياء
ديما
أآآه بشمهندس سيف حمد لله على السلامه
بتعيطى ليه ياديما
انا كنت .انا مش كنت بعيط
انا كنت اصلى سيف:ايوه عارف حاجه دخلت فى عينك ... صح
بالظبط كده
ماشى ياديما براحتك على العموم فى صندوقين هيطلعهم عم سيد خليه يدخلهم أوضتى لحد ما أشوف بابا
اه حاضر طبعا
ديما اعملى لنا كوبايتين قهوه انا وبابا مظبوطين
ليه ان شاء الله حد قالك انى هنا بشتغل شغاله
ههههههه انا كده اطمنت على انك بقيتى كويسه .بس على فكره انا بشربها فى كوبايه
انا بحب اكون موجود والملفات بتترتب عشان بعد كده ما أدوخش عليها
حاضر يافندم مفيش مشكله
الى يشوفك وانتى بتقولى لى يافندم ما يشوفكيش وانتى عايزه تضربينى بتقالة الورق
اللله ماشاء دى بنتك
اه اموره مش كده
اوى
طالعه لابوها
لأهى مش شبهك خالص هى عينيها بس الى لون عينك
وانتى ختى بالك من لون عنيه
آآآننننا اصل
دانتى مركزه معايه بئه
اه ده موبيلى بيرن بره عن اذنك ارد
الو ايوه ياجميله
الحقينى ياست ديما الاستاذ مصطفى وقع ف الصاله ولا بيصد ولا بيرد
ايه انا جايه فورا
رايحه على فين ايه الى حصل
سبنى بابا تعبان اوى وقع ومش بيرد على جميله الشغاله
استنى انا جاى معاكى .......ديما رايحه فين
عربيتى هناك
ديما تعالى اركبى معايه مش هسيبك تروحى لوحدك ولاتسوقى وانتى فى الحاله دى
حاضر
ربنا يهدى أركبى
انتوا ساكنين فين
المعادى
ايه ده فى ايه
يعنى مش عارفه فيه ايه انتى عارفه المسافه من التجمع للمعادى اد ايه ازاى عايزانى نسيبه كل ده لحد مانوصل
امال هنعمل ايه
فين المستشفى الى متعود يروحها
فى المعادى
طب كويس معاكى رقم المستشفى او اى حد هناك
ايوه معايه رقم د /ضياء
اتصلى بيه
طب افهم
الو ايوه ياديما
الو د/ ضياء انا سيف الجيار اكون ابن صديق الاستاذ مصطفى
اه اهلا وسهلا
بص يا د احنا كنا فى الشغل ووصلنا تليفون من البيت ان الاستاذ مصطفى مغمى عليه ولاننا فى التجمع وحضرتك اقرب فياريت تبعت عربية اسعاف تنقل استاذ مصطفى للمستشفى واحنا نيجى عل هناك ده هيكون اسرع فى الوقت
اه طبعة انا هتصرف .. اه بس هى ديما فين
هى معايه ماتقلقش
طب انا هظبط الدنيا وهكلمكم
اوك
اتصل بالبيت وعرفى الشغاله
شكرا
انزلى ياديما وانا هركن العربيه واجيلك لانى واضح كده مش هلاقي ركنه قريبه
مفيش داعى ، انا متشكره جدا لحضرتك انك وصلتنى تقدر حضرتك ترجع الشركه
ديممممما اطلعى وانا جى
سيف الجيار اكيد حضرتك دكتور ضياء
اه اهلا وسهلا حضرتك الى كلمتنى ،متشكر جدا انك وصلت ديما واتصرفت ديما لما بتتوتر مابتعرفش تفكر صح
عارف المهم طمنا على مصطفى بيه
فى الحقيقه اناكنت لسه بقول لديما ان ده تأثير جرعة الدواء الزياده مع انه واضح انه مأكلش كويس فكل ده هو السبب فى الاغماءه
طيب امتى ديما تقدر تشوفه
كمان ساعه بالظبط يكون فاق لانه اخد حاجات هتخليه خملان شويه ،تقدر حضرتك تتفضل وانا هكون مع ديما ماتقلقش
لأ انا هنا اعد مع ديما
اوك تعالوا اقعدوا فى مكتبى انا كده كده فى فترة راحه
لأ احنا هنا كويسين تقدر حضرتك تروح تشوف شغلكايه ... ايه الى انت بتقوله ده
ها قلت ايه ياعمى
والله يابنى مش عارف اقولك ايه ...و بعدين انت يابنى مش متجوز
اه صح بس .. اصل
سيبك منه يابابا هو أخدته الشهامه بس صدقنى ماوصلتش للدرجه دى
افهمى ياديما الموضوع ملوش علاق بأى شهامه
امال ليه علاقه بأيه يابشمهندس ممكن تعرفنى
ديما ممكن تسبينى مع سيف لوحدينا
بابا هتعوز منه ايه وبعدين عشان ننهى الموضوع ده خالص جواز انا مش هتجوز ولو فكرت اتجوز هيكون هو اخر واحد افكر فيه
ليه ان شاء الله مش عجبك انا طب خلاص روحى ركبى نضاره عل عينيكى الحلوه دى
شايف يابابا عرفت ليه انا بقول كده
طب عمى شاهد انا قلت حاجه
الصراحه لأ
كده يابابا
عايزانى اكدب الراجل ماقالش حاجه وبعدين ياديما انا تعبان بلاش مناهده واخرجى وسبينى مع سيف شويه
اقعد ياسيف
قولى يابنى الى قلت من شويه ده قلت ليه .شهامه زى ماقالت ديما يعنى حبيت تطمن واحد بيموت على بنته ولا قلت بجد وارجوك ماتكدبش عليه
صدقنى ياعمى ولو انت عايز الصراحه انا معرفش انا قلت كده ازاى كل الى اعرفه انى لما لقيت حضرتك بتصر ان ديما تتجوز حسيت ان ليه انا مكونش الراجل ده
لاسباب كتير ماينفعش تكون انت الراجل ده ياسيف
متجوز دى ليها ظروفها الى هحكيهالك لكن انى بحبها فأنا جربت الحب مره ومانجحتش عشان كده انا قررت انى لو هتجوز .هتجوز عشان الاستقرار الامان الاقى ام لبنتى لكن حب دى كلمه انا لغيتها من قاموسى
ليه بس كده يابنى
انا هحكيلك ظروف جوازى من ريهام مراتى وهى فى نفس الوقت الى كرهتنى فى الحب
بس كده يابنى انت هتظلم بنتى
ليه ياعمى
يابنى انا عايز اطمن على بنتى مع واحد يجبها واحد يقدر ينسيها حبها لأدهم مش واحد عايز يتجوز ويستقر وبس
بس انا ياعمى
من غير بس ارجوك ياسيف سيب ديما فى حالها هى مش حمل جرح من حد جايز بنتى تبانلك جامده بس دى قشره بدارى بيها الى جواها والى هو ارق من النسمه
صدقنى ياعمى انا عمرى ماهجرحها
بس مش هتقدر تحبها وده اكبر جرح
انا انا الصراحه مش عارف اقول ايه لحضرتك بس مقدرش اوعدك انى احبها وانا خلاص قلبى مات
طالما لسه فيك نفس عمرك ماهتقدر تخلى قلبك مايحبش ويدق جايز انت دلوقتى مجروح بس بكره هيجى الحب ويدخل قلبك من غير استئذان
عمى انا لسه عند طلبى
وانا برفض يابنى وماتزعلش منى بس لو حسيت فى يوم ناحية ديما بأى مشاعر ساعتها لو كنت لسه على وش الدنيا هديهالك من غير تردد وهكون سعيد
ربنا يديك طولة العمر ياعمى .
صدقنى انا مش عايز العمر لنفسى عايز بس اطمن على بنتى وماسبهاش لوحدها فى الدنيابابا مات .صح
بابا مات ياسيف ... مات خلاص
شششش بس ياحبيبتى أدعيله بالرحمه
ديما انتى ماتعرفيش هو كان بيتعذب أد ايه كل جلسه كان بياخدها كانت بتتعبه جدا اكتر من الى قبلها عشان كده ربنا رحمه من الى كان فيه .
عايزه أشوفه
لأ
هشوفه
هتيجى معايه
ديما بلاش عشان خاطرى ماتعمليش كده
هتيجى ياضياء
آهه هاجى طبعا
ضياء
سبنى أشوفه اخر مره
يابنتى انا خايف عليكى
خلاص تعالى انت معايه ... سكتت قليلا ...عشان خاطرى أشوفه اخر مره دانا هتحرم منه العمر كله مستكتر عليه اشوفه مره واحده
ماشى ياديما هاجى معاكى
ديما انتى متأكده انك هتقدرى
هقدر .. هقدر ان شاء الله
انا بحبك اوى
ديما
ضياء ضياء الحقنى ياضياءبصى يابنتى ماينفعش تروحى وانتى تعبانه وتقعدى لوحدك هبقى مش مطمنه علييكى ولا انتى عايزه تقلقينى عليكى
لا ياطنط بعد الشر على حضرتك من القلق بس ملوش داعى ياسر جاى بكره او ايه ده انهارده يكون وصل انهارده ،هو فين تليفونى ده زمانه كلمنى واناا
اهدى بس يابنتى هو اتكلم على تليفون د.ضياء وقال انه هيجى كمان 3 ايام
ايه معقول طب هو عرف ان بابا .. ولم تستطيع ان تكمل جملتها
اه يابنتى الدكتور قاله بس هو بيعمل عمليه مهمه ومش هيقدر يجيى الا لما يطمن على الحاله الى فى ايده
طب وانا
انتى ايه يابنتى ،انتى معايه وانا مش هسيبك الا لما اخوكى يجى بالسلامه ولو مصممه ماتجيش معايه انا هاجى انا اقعد عندك ولا هترفضى برضو
ياخبر ياطنط ده حضرتك تنورى
بس يابنتى هتكونى وفرتى عليه لو جيتى انتى عندى انتى عارفه ان كارما بنت سيف لسه جايه مابقلهاش كام يوم وانا ماصدقت خدت على المكان وفكت شويه فهيبقى صعب اسيبها وصعب كمان اجيبها معايه
هى لوحدها وفين مامتها
مامتها،قصدك مين ريهام ... ريهام ماجتش معاهم
اها
هايابنتى ريحى قلبى وتعالى معايه هما يومين واخوكى يجيى
حاضر ،بس انا والله مش عايزه اعملكم قلق
ياريت كل القلق قلق حلو كده ،ياله بئه دلوقتى تاخدى تشربى الشوربه دى كلها
والله ياطنط ماليه نفس
ها هتزعلينى منك وانا لما بزعل ضغطى بيعلى يرضيكى ضغطى يعلى
لأ طبعا مايرضنيش
رحتى فين ياديما
ها انا هنا ياطنط هاتى الشوربه
ايه ده انتى صحيتى
وعليكم السلام ياسى سيف فى حد يدخل يقول كده
اه سامحينى يا أمى انا فرحت ان ديما فاقت بالسلامه
شكرا يابشمهندس وبجد مش عارف اشكرك ازاى انت وانكل على تعبكم انهارده وكمان تعب طنط رجاء
ولا تعب ولاحاجه وبعدين عمو مصطفى الله يرحمه كان غالى جدا على بابا وانتى كمان غاليه عنده لدرجة انى كنت فاكر انى هقولك ياطنط قريب
ولد ،ماتخديش على كلامه يابنتى ده بيحب يهزر
والنبى ياماما ماتوصى ديما عليه هى اصلا متوصيه جاهزه
احسن كله من عمايلك ،ها قلى جبت هدوم ديما
اه بس يارب تكون جميله مانسيتش حاجه
جميله انت رحت البيت عندنا
اه ده بعد اذنك طبعا انا رحت وخليت جميله تحضرلك شوية هدوم يعنى كنت فاكر انك هتقعدى هنا شويه بس انا شايف ملهاش لازمه اعدة المستشفى
لا ياسيدى ديما هتخرج بس هتيجى معانا ع البيت لغاية لما ياسر اخوها يجى بالسلامه
بجد .. طب كويس كده احسن بدل الاعده لوحدك
اتمنى بس انى ماسببش لحد اى ازعاج
ليه هو انتى بتزيقى وانتى ماشيه
سيف ،خف على ديما هى مش ادك ولا اد هزارك
مين ديما لا ماتقلقيش عليها هى ادى واكتر كمان ،صح ياديما
انا ... هات الشنطه عشان اغير هدومى
ولو انى حاسس كده بتغيير للموضوع بس ماعلينا اتفضلى ياستى الشنطه واتمنى ان جميله تكون حطت كل حاجه.
تعالى نخرج ونسيبها تغير براحتها ونشوف الدكتور بتاعها ليكون فيه علاج ولا حاجه المفروض تاخدها .____________
انا مش حابب اكتبلها على مهدئات بس لو حصل حاجه بلغونى
اطمن يابنى انا هخلى بالى منها دى زى سيف ابنى بالظبط
تمام خلاص كده مفيش مشكله تقدروا تاخدوها .انتى صاحيه ياهدى
صباح الفل ياست ديما اه احنا متعودين نصحى من بدرى الست هانم والبيه الكبير حتى كارما الى بيتأخر ساعات سى سيف
طب ياهدى وحياتك انا عايزه فنجان قهوه من غير سكر
كده من غير أكل ثوانى واحضرلك احلى فطار
لا والنبى ياهدى انا مصدعه جدا ونفسى فى قهوه ممكن بعدها افكر فى الفطار ماشى
عينى ياست ديما اتفضلى حضرتك على الجنينه هتلاقى كارما بتفطر هناك وانا هجبلك القهوه عل هناك
ماشى ياهدى شكرا
صباح الخير عل البنات الشاطرين الى بياكلوا كل فطارهم
صباح الخير يادودو ،افطر وتلعبى معايه
امممم مادام هتاكلى كل طبقك طبعا هلعب معاكى يا احلى بنوته
صباح القهوه الى انا تقريبا كده ضيعت وشها
ممم مفيش مشكله مابيفرقش معايه الوش او ى
فطرتىانتى هنا يارجاء وانا بدور عليكى
معلش يا اشرف كنت بتكلم مع سيف
سيف طب هو فين سيف ده
خد فى وشه وخرج
ليه ايه الى حصل
ابنك شد هو وديما
وايه الجديد مهو علطول بيرخم عليها
المره دى بجد ده قالها ابعدى عن بنتى
ايه طب ليه
الا ايه عشان ماتعلقهاش بيكى وتسبيها
ايه الكلام الفارغ ده .. ده كلام ملوش اى معنى
بس انا فاهمه سيف وحاسه بيه
انا مش فاهم حاجه ماتفهمينى كده وتتكلمى علطول
سيف أبتدا يحب ديما
ايه معقول
ايوه سيف بيحبها ولما حس ان هو الى اتعلق بيها حب يبعدها عنه فعمل كارما حجته ،انا منكرش برضو عشان مظلموش ان خايف على كارما وحاسس بالذنب من ناحيتها أكمنه كان مأثر من ناحيتها وقت ماكانوا فى الغردقه.
بس ليه يبعد عن ديما دى بنت حلال والله وانا متمناش احسن منها تكون مراته
انت عارف انه طلبها من ابوها قبل مايموت
ايه طب وازاى ماقليش
ولا قالى انا عرفت بالصدفه
طب ورأى مصطفى كان ايه
انا معرفش بس ابنك بيقولى دى كانت لحظه كده بيطمن فيها الراجل على بنته يعنى مكنش يقصد .. بس انا عارفه انه كان يقصد ويتمنى انها توافق وجرحه اوى انه عرف انها لسه بتحب جوزها ومفيش مكان فى قلبها لغيرهايه يابيبى تشرب حاجه
الف لك سيجارة حشيش تعلى لك المزاج
انت عارفه ياماريهان انى مش بحب دماغ البوابين دى
طوعنى ومش هتندم دى هتخليك تمام اوى وتنسى الدنيا ومافيها
انت كان على تمام فانا تمام اوى يا ميرو، لكن على انى انسى فانا شارب أزازه بحالها مع مازن ومانستش فمعتقدش البتاع ده هينسينى
طب ايه رايك تيجى معايه لغاية اوضة النوم وانا هنسيك اسمك
اوك ريهام قومى
هههه تعالى
انا قلت مش هتنزلى فجبتلك انا العشا هنا
تعبتى نفسك ياطنط انا مش جعانه
يابنتى انتى ماكلتيش م الصبح لو بتحبينى صحيح تاكلى وماتتعبيش قلبى معاكى
حاضر ياطنط سيبى الصينييه وانا هاكل اوعدك
ربنا يريح قلبك يابنتى ،تصبحى على خير
وانتى من اهله ياطنط
ايه يابيبى زى ماوعدتك صح نسيتك اسمك
تؤ
ايه بتقول ايه
بقول ولا اى حاجه طلعتى بلح ،اظاهر انك كبرتى
نعم لا ياحبيبى انت بس الى مش فى المود
مهو المطلوب كنتى تطلعينى من المود ، اقولك قومى هاتى البتاع بتاعك ده يمكن هو الى ينفع
الحشيش ثوانى واجيلك ياروحى
هو انتى اطلقتى ليه
هى طلبت معاك بتحقيق
بنتسلى
اوك بس عايز تعرف سبب الطلاق الاولانى ولا التانى
الاولانى والتانى
الاولانى كان راجل اعمال غنى اوى بس بخيل تخيل اقوله نسافر يقولى شرم
لأ ملوش حق ايه البييئه ده شرم ....تؤتؤ فين الاماكن الراقيه بلطيم وجمصه
انت بتهزر ياسيف بقولك مليونير يعنى نسافر باريس لندن مش يقولى شرم
بس كده هو ده السبب
لا وحاجات تانيه كتير بينت بخله فسيبته
حقك الصراحه ياماريهان ... شرم ده ايه البخل ده ليك حق تطلقى
مش كده
كملى يابنتى شكلك عانيتى كتير
اه ياسيفو ياحبيبى انت عارف التانى ده كان مشكله تخيل كان غيور اوى ليه وليه باخد حمام شمس على البول وخلعت نص المايوه الى فوق تخييل عمل مشكله وجرنى من ايدى ادام الناس بس ايه ماسكتلوش بهدلته وطلبت الطلاق علطول شفت ياسيفو انا اد ايه اتعذبت
تصدقى الدمعه هتفر من عينىوصلنا بسرعه
اه...لأ ...كويس
انزلى هطلعك بالشنطه
مفيش داعى عم صالح هيطلعها ،هى مش تقيله اصلا
نفسى ياديما اقولك على حاجه وتقولى لى حاضر علطول
واقولك حاضر ليه ان شاء الله
طب خلاص قولى ماشى ... اوكى ... موافقه ..اى حاجه من الحاجات الحلوه دى .
لأ
مكنش فيه فى الاختيارات ..لأ
انا عندى .. لأ
أنتى معندكيش غيرها أصلا
........
أنزلى ياديما ولا هنفضل أعدين انا عن نفسى معنديش اى مانع معاكى للصبح
ديما
احمد ازيك ،عامل ايه
انتى عامله ايه ،طمنينى عليكى ... البقاءلله
ونعم بالله
مش هنطلع ديما
آه خلاص مفيش مشكله احمد يطلع الشنطه
اه طبعا
احمد البشمهندس سيف الجيار ابن البشمهندس اشرف الى بشتغله معاه وصاحب بابا ،بشمهندس ده الاستاذ احمد
اهلا استاذ احمد
اهلا استاذ سيف ،والتفت لديما هما الى كنت أعده عندهم من يوم الوفاه
اه هما
احنا متشكرين جدا على رعايتكم لديما فى ظروفها الصعبه
لأ مفيش داعى للشكر ،انا ماشى ديما هتعوزى حاجه
لأ ميرسى يا بشمهندس تعبتك معايه
ماله ده
ها.... مش عارفه ،سيبك منه شيرين ومروان عاملين ايه
شيرين هتجننى .. حملها الجديد ده قالب معاها بجنان عل الاخر
وايه الجديد مهى طول عمرها مجنونه
لأ ده زاد على الآخر ... تعالى احكيلك واحنا فى الاسانسير واعملى حسابك هتيجى على عندنا مش ناقص تتجنن عليه وتقولى شفتها ومجبتهاش .
وعلى ايه الطيب احسن تعالى نشوف المجنونه دى
ديما .... انتى كنتى فين قلقتينى.. ازاى ماتكلمنيش
حبيبتى مش انا كلمتك وطمنتك عليه امبارح وعرفتك انا فين
آه ... أفتكرت ... أيوه صح ايه الى وداكى هناك
ههه ماشى .... بليل نقعد ونحكى عشان انا مستعجله عشان ياسر زمانه جى
طيب لو مجتيش بليل هوريكى
لأ متخافيش هاجى
ديما وببكاء.... البقاء لله ياحبيبتى
ونعم بالله .
ست ديما حمدلله على السلامه ... البقيه فى حياتك
فى حياتك البقيه .... البيت فضى علينا
يديكى طولت العمر يابنتى
...... جميله ياسر جاى انهارده هغير هدومى وأجى نعمله الاكل الى بيحبه .
ماشى يابنتى
ياسر حبيبى وحشتنى اوى
وانتى كمان عامله ايه ياحبيبتى
ببكاء:تعبانه اوى ياياسر انا بقيت لوحدى بابا مات وسبنى ... خلاص بقيت لوحدى
ليه ياحبيبتى وانا رحت فين انت هتيجى معايه مش هسيبك هنا لوحدك
ايه تاخدنى معاك
طبعا باحبيبتى مش هسيبك هنا لوحدك
......
تعالى بس .. ندخل وكلم بعدين
يااااه ده انا وحشنى الاكل المصرى بشكل
بالهنا والشفا ياحبيبى
تعالى نقعد فى البلكونه شويه عايز اتكلم معاكى
ماشى ياحبيبى ،هجيب الشاى وأجى .
وحشتنى الأعده فى البلكونه
ما انت الى بقالك كتير مجتش
اعمل ايه الشغل غصبن عنى
عذراك ياحبيبى
اقعدى ديما عايزك
خير
ديما انا كنت بفكر نبيع الشقه دى ،هى كبيره اوى ودلوقتى تجيب مبلغ محترم
طب وانا يا ياسر
انتى تيجى معايه ياحبيبتى
بس انا مش عايزه اسافر ... مش عايزه اسيب مصر
ليكى مين هنا تقعدى عشانه
مليش بس .... برضو مش عايزه اروح هناك فى بلد غريبه وناس غريبه .. صحيح هنا مبقاش ليه حد بس على الاقل فى بلدى مع ناس بفهمهم ويفهمونى
يعنى ياحبيبتى هى اللغه مشكله دانتى بتتكلمى فرنساوى وايطالى ده غير الانجليزى ،يعنى اللغه مش عائق خالص
انا مش مشكلتى اللغه ياياسر .. انا مشكلتى الناس . ... الناس هنا فيهم حاجات مش هلاقيها هناك ،وبعدين انت عارف الكم مره الى شفت فيهم مراتك يعنى ما اتفقناش اوى .
يمكن عشان ما اعدتوش مع بعض فتره كبيره
لأ عشان انا وهى من بيئتين مختلفين فعمرنا ما هنتفق
مش عارف اقولك ايه ياديما
بص ياياسر لو ع الشقه انا موافقه نبيعها .. انت عندك حق الشقه كبيره عليه فأحنا ممكن نبيعها وانا اروح أقعد فى شقتى انا وأدهم الله يرحمه
انا ياحبيبتى مش بقولك تيجى معايه عشان ابيع الشقه ،انا عايزك تيجى معايه عشان مش مطمن اسيبك لوحدك
عارف ياياسر والله ،بس برضو انا عارفه انك محتاج الفلوس عشان المركز الى هتعمله انت وزمايلك
بابا قالك
اه وكمان ياسيدى هديلك نصيبى فى تمن الشقه وهو حد يطول يشارك فى مركز لعمليات زرع القلب ... انت بتزرع حياه جديده جو روح كانت بتموت يعنى شئ عظيم
بس ياحبيبتى انا مقبلش اخد فلوسك
ليه انا مش محتاجهم شقه وعندى وعربيه كمان وعندى فلوسى فى البنك من ميراث ماما وكمان دلوقتى بقيت بشتغل يعنى الحمد لله مش محتاجه حاجه
ايوه بس
مفيش بس...ياسيدى اعتبرنى شريكه وأبقى ادينى نسبه من الارباح
خلاص لو كان كده ماشى ... انا كل شهر هحطلك فلوسك فى حسابك .
تمام ... قوم ياله عشان تنام لحسن الوقت اتأخر وانا وعدت شيرين جارتنا انى هزورها وأقعد معاها شويه
ماشى .... انا هنزل البلد بكره أزور قبر بابا واسلم على خالى عشان طيارتى بكره بليل
بسرعه كده ... كان نفسى اسافر معاك المنصوره بس للأسف المفروض من بكره انزل الشغل ... معلش هبقى اروح آخر الاسبوع
ماشى ياحبيبتى تصبحى على خير
ايه يابوب عامل ايه ... البت ماهى ظبطتك امبارح
ولا الهو .. دى بت فكسانه
لا ياراجل دى صاروخ
الصيط ولا الغنى ياصاحبى
معقول .... يمكن ... اوعى ليكون العيب فيك
عيب عليك
لتكون صديت من كتر الركنه ... مانت بتقول انت ومراتك عايشين زى الاخوات من خمس سنين
بس ياله .. دانا كنت مقضيها وكل يوم مع واحده
وكلهم احسن من ماهى
مش فاهم
العيب مش فى ماهى ... العيب هنا .واشار الى اعلى رأسه اى دماغه
برضو مش فاهم
العيب فى الى مخلياك مش شايف غيرها
قصدك مين
ماتستهبلش انت عارف انا قصدى مين
طب قفل لحسن ماهى جايه
سيفو حبيبى miss you يابيبى
أزيك ياماهى
سيفو دقنك شوكتنى ... انت عارف انى مش بحب الدقن دى عشان بشرتى حساسه
لأ ماتعرفيش مش انا قررت اطلق لحيتى
أيه
اه مش هتشوف موس تانى
بجد ... مش مشكله هتبقى الدقن عليك تحفه
والله ... ولنفسه بصوت واطى ... دانتى واقعه
لسه عايز تقعد ولا نروح نكمل عندى فى البيت
لا والله يا ماهى مش هينفع مازن عايزنى فى موضوع مهم
انا .. موضوع ايه
ايوه يازفت الموضوع الى كنا اتكلمنا فيه وقلت لى هتحكيلى بليل
موضوع ايه دانت لسه جاى
معلش ياماهى مازن لما بيشرب بيقلب حمار
حمار الله يسامحك ياعم .... انا رايح للواد احمد عشان احتمال نطلع اسكندريه كمان شويه
مش بقولك بيقلب حمار
انت بتتهرب منى ياسيف
انا لا ابدا بس الحكايه تعبان ومودى مقريف فخليها يوم تانى اكون فريش
كنت قول كده .. ملهاش لازمه التمثيليه البايخه دى .. وبعدين لما تفكر تعمل فيلم اعمله مع واحد عدل .. مش واحد حمار
صح .... اختيار غلط معلش هدور على حد تانى
انت بتهزر ... انا ماشيه
خلاص ياماهى ماتزعليش هعوضهالك وحياتك
اوك حبيبى ... اطلبى حاجه وبعدها رقصنى
ان كان على كده ... اوكى .
صباح الخير ياديما
صباح النور يابشمهندش
ايوه كده نورى مكتبك ...بصى فى شغل كتير عايز يترتب تعالى معايه
كده تمام ... انجزنا
الحمد لله
انا مش عارف سيف اتاخر ليه انا مأكد عليه عشان الاجتماع كمان ساعه
اه يافندم ملف الاجتماع ده حضرتك قلت لى خليه الاخر .... ايه حكايته
بصى ياستى دى قطعة ارض رجل اعمال عايزه يعمل عليها مشروع قريه سياحيه بس على الطراز الايطالى
واااو حلو اوى
هيبقى مشروع كبير وانا عايز اعمل فيه شغل كويس عشان كده أستعنت بأفضل مهندسين مدنيين ومعمارييين فى ايطاليا عشان يقدروا يحطونا على الطريق السليم ويقولوا لنا على افكارهم واحنا هنفذ ها ده بجانب انى هبعت برضو وفد مهندسين من شركتنا ايطاليا يلفوا هناك ويجيبولنا افكار ونحاول بعد كده نوصل لأحسن الافكار وونفذها
هايل يافندم ... بأذن الله هتكون قريه تحفه
ان شاء الله ...اجتماعنا انهارده هيكون مع 3 مهندسين ايطاليين 2 منهم مهندسين مدنين وواحد معمارى .. المشكله بئه فى المهندس العمارى
ليه
المهندسين ال2 الاولنين بيعرفوا يتكلموا انجليزى فهيكون سهل التعامل معاهم لكن المهندس العمارى مابيتكلمش غير لغته وهنا يجى دورك
قصد حضرتك اكون المترجم
بالظبط كده .... انا عارف انك بتتكلمى ايطالى ولا ايه
متتقلقش يافندم خالص انا هاخد الملف واقراه وهكون مع حضرتك فى الاجتماع
ماشى ... بس سيف يوصل بس .. روح انتى ياديما
بشمهندس اشرف
خير ياديما
كنت قاصده حضرتك فى خدمه
أؤمرينى
ياسر عايز يبيع شقتنا بتاعت بابا الله يرحمه وانا عارفه ان حضرتك تعرف ناس كتير فممكن تكلم لى حد يعرضها لى للبيع
ازى يعنى يبيع الشقه .. طب وانتى
انا عندى شقتى الى كنت متجوزه فيها هى بعد عمارتنا بعمارتين يعنى هكون فى نفس المكان
ايوه بس ليه يخرجك من بيت باباكى
هو محتاج فلوس داخل مشروع كبير بيفتح مركز لزراعة القلب هو وكام دكتور زمايله فمحتاج فلوس
ان كنتى مقتنعه ماشى هكلملك مكتب xxxxى اعرفه فى المعادى واقولك
ميرسى يافندم
صباح الخير يابابا ..... ديما
صباح النور ياسيف كل ده تأخير
صباح النور .... عن أذنكم
معلش يابابا راحت عليه نومه
م السهر يا استاذ
بابا لو هتبتدى .. انا همشى
اقعد ماتعملش زى العيال وتتقمص انت عارف فى اجتماع مهم انا كنت لسه ببلغ ديما
وديما تحضر بمناسبة ايه
انت ناسى ان مستر فرانكو مابيتكلمش انجليزى ديما هترجم
هى بتعرف ايطالى
وفرنساوى كمان .. المهم انا كلمت ماجد السيوفى يجى يشتغل معانا فى المشروع ده
ايه ماجد ... طب ليه
يابنى المشروع كبير وانا محتاج خبرات وماجد مهندس شاطر
ايوه انا منكرش انه مهندس شاطر بس لعبى يابابا وبيهرج كتير ومعندوش limitوده بيبوظ الشغل
دى مهمتك ... امسك لجامه وازبطه .مش كان صحبك يا اخى
ماشى هتعوزنى فى حاجه تانى
اه كلم ناصر الحسينى بتاع مكتب xxxxات المعادى وشوف ديما فاضيه امتى وروح فرجوا على الشقه خليها يشوفلها مشترى
ايه .... ليه هتبيع الشقه وتروح فين
اخوها عايز يبعها وهى بتقول عندها شقتها الى كانت متحوزه فيها
طب وليه اخوها عايز يبعها
ملناش دعوه كل واحد حر فى حياتى
ماشى يابابا انا خارج
تفضلوا
مرحبا
مرحبا
جيد تتحدثين الايطاليه
نعم
هل انتى مصريه
نعم
لم اكن اعلم ان النساء المصريات جميلات هكذا
شكرا لك
هل تسمحى لى ان اخبرك بأن لديك اجمل عيون رأيتها فى حياتى
شكرا
مدام ديما...ممكن تترجمى لنا مستر فرانكو بيقول ايه اظن دى مهمتك
هو... اصل
اصل ايه يامدام مش المفروض انك جايه ترجمى كلامه وتسجلى الملاحظات شايفك لا بترجمى وحتى مش مركزه معانا عشان تكتبى الملاحظات
اسفه
نرجع مره اخرى لحديثنا ..... وياريت تركزى معانا وقولى للمستر يأجل كلامه الخاص بعد الاجتماع
مستر فرانكو من فضلك ارجو الامتناع عن توجيه كلام لى خارج موضوع الاجتماع
أها مديرك غاضب حسنا جميلتى سنتحدث لاحقا
تقدر تبدأ مستر سيفديما
ممممم
ديما سيبى الى فى ايدك وكلمينى
نعم
كان بيقولك ايه
مين
ديما ماتستهبليش انتى عارفه انا بتكلم عن مين
اه فرانكو
ياصلاة النبى هو بئه اسمه فرانكو حاف ،وانا بشمهندس صح
هو فى ايه
انت شايفاهم
بعدم فهم : هما مين دول
تعرفى تعديهم
هما ايه الى هعدهم
العفاريت ياديما ،العفاريت الى بتتنطط ادام وشى والى هطلعهم عليكى لو مقلتليش هو كان بيقولك ايه
انا مش عارفه انت عايز تعرف ليه دى حاجه ملهاش علاقه بالشغل
مانا عارف انها ملهاش علاقه بالزفت ،ايه بينك وبينه يخلى فى كلام تانى غير الشغل مابينكم
نعم انا مسمحلكش ،تلميحاتك مش مقبوله
وتلميحاته هو مقبوله
انا مش عارفه فى ايه ، الراجل كان بيسألنى ان كنت بتكلم ايطالى وانا فهمته انى المترجمه بتاعته
لا والله اهبل انا عشان اصدق الى بتقوليه ،انتى مش واخده بالك كان بيبصلك ازاى
يبص ،مش فاهمه بيبص ازاى
بيعاكس ياهانم ،فاهمه يعنى ايه بيعاكس وياريت بيعاكس بأحترام
انا مش شفتش انه كان بيعاكس ،وحتى لو انا اعرف أصد اى حد يعاكسنى كويس اوى او حتى يفكر يتعدى حدوده معايه
والله ماشفتش واحده بتقف واحد عند حدوده انا شايفك ضحكتك واصله من الودن للودن
لتانى مره يابشمهندس انامسمحلكش ومسمحش لأى حد يعلق على سلوكى
بس تسمحيله هو بس
لأ انت زودتها اوى ، انت مالك اصلا بتصرفاتى انت مش واصى عليه ولا ليك دعوه بيه
لأ ليه
بصفتك مين ان شاء الله
بصفتى ،آه ه ه ،بصفتى رئيسك فى الشغل وده اجتماع شغل ومسمحش للموظفين عندى يتمرقعوا وقت الشغل
يتمرقعوا ، انا بتمرقع
اه
طيب لعلمك بئه انا شغاله مع انكل اشرف مش معاك يعنى انت ملكش دعوه بيه ولو انا بشتغل معاك يبقى هستقيل وعن أذنك
فيه حاجه يا سيف
لأ ،مفيش
انت شديت انت وديما
لأ يابابا
خف على ديما ياسيف
وانا عملت لها حاجه انت مش شايف هى بتعمل ايه
عملت ايه
معملتش يابابا ،شوف حضرتك هما خلصوا ولا لأ خلينا نخلص الزفت ده ويغوروا من هنا
طب روح نادى ديما
اوك
ديما
خيرررر
الاجتماع هيبدأ
اتفضل حضرتك وانا جايه وراك
مش بقولك مابتعرفيش تقولى حاضر
ان افكاركم مميزه سنيور اشرف وتتميز بالبساطه وأيضا بالجمال
أسأليه ان كان ليه اى تعليق على اى حاجه من الانشاءات
لي بالطبع بعض الملاحظات ولكن لن اخبركم بها الان ،لاحقا
ليه بعدين ان شاء الله
اريد ان اعيد ترتيب افكارى ،هل لهذا ونظر الى سيف بأستهزاء اى مانع فى ذلك
بيقول ايه ده ،واقسم بالله ياديما لو ماقلتى لهيكون ليه تصرف معاكى ياديما مش هيعجبك
هو فى ايه ،هو مقالش غير انه محتاج وقت يرتب افكاره
ياسلام ،امال كان بيبص لى كده ليه
لأ اسمحلى انت مريض ، اظن كده الاجتماع انتهى وهما هيحددوا ميعاد تانى للاجتماع النهائى ،ونظرت باتجاه أشرف : متهيألى مهمتى كده تنتهى ولا محتاجنى فى حاجه تانى يا بشمهندس اشرف
لا يابنتى روحى انتى
رايح فين ده
وانت مالك وماله
لأ طبعا مالى ،خارج وراها طبعا وسع كده يابابا لو سمحت
مرحبا مره أخرى ايها الجميله
مرحبا سنيور
اوه سنيوره ليس هناك داعى للرسميات نادينى فرانك فقط
آه. ،، لا أعلم
ديما
نعم
بيعمل ايه البيه هنا
هو ،اصله
ما مشكلته هذا
سنيور فرانك من فضلك
لقد اخبرتك ديما انها فرانك فقط
انا عايز افهم انت بتقول اييه
شيل أيديك مايصحش كده انت اتجننت خالص
سيبه ياسيف هو مش هيعرف يفهمك
مامشكلتك انت
ما انت بتتكلم انجليزى اهو امال عامل فيها عبيط ليه جوا
..........
ماترد
مش هيفهمك هما كام كلمه انجليزى بس الى عرفهم ، سيبه بئه انا مش عارفه اه الى حصل لك انهارده
سنلتقى مره اخرى جميلتى ، الى اللقاء
أخبره انه من غير المسموح لأى احد ان يقبل نسائنا
ماذا قال
انه يقول انه لم يكن يعلم انها أمرأتك
مبسوط حضرتك بالى فهمه
اه مبسوط
لأ والله ماهسكت ،انا هفضل أهرى وانكت فى نفسى كده لأ انا هدخل له
أدخل
نعم
ممكن افهم ايه الى انت قلته بره ده
انا مقلتش حاجه هو الى فهم لوحده
وانت ماحاولتش تصححله
يهمك اوى فكرته عنك
ماتغيرش الموضوع ، انت عارف انه مايهمنيش فى حاجه بس ماتوصلش انه يقول عليه كده
قال ايه ،اه انك أمرأتى
انت فاهم الكلمه دى معناها ايه
لآ مش فاهم فهمينى مش انتى المترجمه
يعنى عشيق.......
عشيقتى يعنى وايه يعنى
انت مش هامك ،مهو طبعا هو انا اهمك فى ايه ولا سمعتى تهمك فى ايه
غلطانه ديما ، أكيد انتى تهمينى
لدرجة انك تخليهم يفتكروا انى ......
عشيقتى ، أمرأتى اى حاجه بس عشان أحميكى منه
من ميين
من فرانكو ياديما ، انتى ماشفتيش كان بيبصلك ازاى
قلت لك قبل كده انا اقدر أحمى نفسى كويس
وليه توصليه انه يخليكى تحاولى تحمى نفسك ، انا حميتك
لأ اسمحلى انت كنت بتحمى رجولتك لكن مش بتحمينى
أحسبيها زى ماتحسبيها ديما
اوكى يابشمهندس ، انا هخرج بس اول حاجه هعرفها لفرانكو لما اشوفه المره الجايه انه فهم غلط
جربى تعملى كده ديما وهتشوفى منى رد فعل مش هيعجبك
أنت بتهددنى يابشمهندس ، أوكى وانا مابتهددش وهتشوف
الو مارييهان ، انا جايلك بليل ......
بابى انت عارف نانا رجاء قالت لى ان صحبتها نانا منى هتيجى وتجيب بنوته صغيره اسمها زينه تلعب معايا
بجد طب كويس ،انا عايزك تنبسطى اوى واوعدك فى اخر الاسبوع هنخرج انا وانتى خروجه حلوه اوى
وناخد دودى معانا
: ايه ناخد مين
ديما يابابى
هنشوف ياحبيبتى انا هطلع اريح شويه فى أوضتى عشان خارج بليل ،قولى لنانا محدش يصحينى
اوك يابابى
انا مبسوطه اوى يابيبى انك صدقت فى وعدك وجيت
اكيد سيف الجيار مايرجعش فى كلمته
طبعا ياحياتى
حلوه الصوره دى كانت فين
اه دى فى اليونان
انتى سافرتى اليونان
يوووه ياببيى انا سافرت كتير اوى ،انا كل لما أطلق أقفش من طليقى مبلغ وأسافر بره
سافرتى فين غير اليونان
سافرت اليونان وامريكا وفرنسا وايطاليا واسبانيا ودبى وعمان وقطر
سافرتى ايطالييا
اه مرتين
على كده بتتكلمى أيطالى كويس
اه
بجد بتعرفى
اه متفاجئ ليه
لأ مش متفاجئ انا فرحان فرحان اوى
كل ده عشان الايطالى ،واقتربت منه بخبث .... قولى يابيبى الايطالى هيفيدنا فى ايه فى الى احنا هنعمله
أستنى بس ياماريهان : قولى لى انا عايز منك خدمه
أؤمرنى يابيبى
احنا عندنا وفد مهندسين ايطالين عشان مشروع القريه الجديده وكنت محتاجك تكونى المترجمه ،يوم واحد مش اكتر من ٣ساعات يعنى بالكتير وهديكى الى انت عايزاه
شور يابيبى دى حاجه بسيطه جدا قولى ع الميعاد وانا هكون موجوده
ماشى والى انت عايزاه
عاوزك انت ،تعالى بئه
هاى ،هو مستر سيف جوا
ايوه اقوله مين
لأ مفيش داعى انا هدخله
لأ حضرتك ماينفعش ، انتى قولى اسمك وانا ابلغه
ايه ده ماريهان ، انتى جيتى
انا مواعيد مظبوطه جدا زى كل حاجه فيه ولا ايه
آ ه ه أكيد ، ياله عشان الاجتماع هيبدأ
انه غيور
من تقصد
رجلك
لقد فهمت غلط سنيور انا لست بأمرأته وهو ليس رجلى
ولكنه قال
انه مخطئ
ماريهان معاكى عربيتك ولا ابعت حد يوصلك
أخص عليك يابيبى عايزنى أمشى بسرعه كده
انا هبقى اجيلك ياماريهان ، ده مكان شغل
انا عايزه بس اشوف مكتبك
مدام ديما لما تخلصى مع الاستاذ ياريت تدخلى لى عشان عايزك
حاضر
اللله ياببيى مكتبك ذوقه وااااو
شكرا
بقولك ايه، ماتشغلنى معاكى
نعم هو انت عشان ترجمتيلك كلمتين خلاص ، انتى مش بتاعت شغل ياماهى مش هنضحك على بعض
ليه بتقول كده ، على فكره انا اشتغلت ٣سنين فى شركة أفرست وأسال ماجد
انت كنتى بتشتغلى فى شركة ابو ماجد
اه ،بس لما صفوا الشركه أعدت ومن ساعتها مش لاقيه مكان مناسب ،ها قلت ايه موافق
اوكى بس مش هيكون هنا ،انا بوضب شركتى الجديده اوعدك هتكون انتى سكرتيرتى ،ها مبسوطه ياستى
ميرسى اوى يابيبىأيه ده اهلك معلموكيش تخبطى قبل ماتدخلى على الناس
انا خبطت ومحدش رد
ولما ماحدش أذن لحضرتك بالدخول ،دخلتى ليه ايه قلة الذوق دى
والله الى اعرفه انه ده مكتب فى شركه ،يعنى مش أوضة نوم فى شقه يعنى عادى لما ادخل ،الى مش عادى بئه ونظرت بأستهزاء لكليهما ،الى مش عادى هو الى بيحصل هنا
ما انت مش شايف يابيبى غلطانه وبتأوح
قلت خلاص
انا خارجه تقدروا تاخدوا راحتكم ،ونظرت الى سيف : لما تخلص يابشمهندس أبقى نادينى ولو انى متهيألى ان الكلام الى كنت ناوى تقوله ليه ملوش لازمه دلوقتى
ممكن افهم الى انتى عملتيه دلوقتى ده
عملت ايه ،انا ماتشوف البنى آدمه قليلة الذوق دى هى الى عملت ايه
والله هى عندها حق ،انتى عارفه ان الحاجات دى مش مكانها المكتب
امال مكانها فين ياسيفو
ماهى روحى ياماهى وانا هجيلك
الليله ياسيفو صح
مش عارف ظروفى
هستناك بئه ماتبقاش بايخ عشان خاطرى
ماشى ياماهى هشوف،روحى انتى دلوقتى ولو سمحتى وانتى خارجه، ماتتكلميش معاها نص كلمه والا والله هتشوفى منى وش مش هيعجبك
لأ وعلى ايه هى ولا فى دماغى اصلا ، سلام ياقلبى
سلام
دى مالها دى ،ربنا يشفى يارب
نعم
فرانكو كان بيقولك ايه
شكلك بتحب تسمع وانت مالك كتير
ديما ،اتعدلى واتكلمى كويس
انا بتكلم كويس يابشمهندس ،وعارفه حدودى كويس والى بيحكمنى فى تعاملى مع الناس أخلاقى الى اتربيت عليها مش خوفى من اى حد حتى لو كان رئيسى فى الشغل
افهم من كده انك عملتى الى فى دماغك ورحتى فهمتيه
رحت فهمته ايه .... اه انى مش ...
ايوه انك مش ....
انا مافهمتوش حاجه ،هو الى فهم لوحده
ياسلام
انا مابكدبش، ومش مصدقنى أسال الست هانم الى كانت بترجم
يعنى ايه مش فاهم
يعنى الهانم كانت واخده راحتها اوى معاه ولما سألها قالت له انى مجرد سكرتيرتك وانى كمان متجوزه ، فهمت
ايه
اه والله ما هى عارفه ان مفيش حد بيعرف ايطالى منكم فخدت راحتها ، بس عشان ماظلمهاش هى لو مكنتش قالت له انا كنت هقوله ،عشان ماسمحش لاى حد يدى فكره وحشه عنى حتى لو لبنى ادم مش هشوفه تانى فى حياتى ،زى مانت يهمك صورتك وشكلك انا كمان يهمنى صورتى وشكلى
.............
أظن كده ان الكلام خلص ، ومفيش داعى يتفتح الموضوع ده تانى
بس لما اشوفك ياماهى الكلب وربنا لوريكى
الو ياست الكل
سيف انت فاضى ياحبيبى
ولو مش فاضى افضالك
طب عايزاك تجيلى على مستشفى (...) الى جمب البيت
ليه ياماما مين تعبان حضرتك كويسه
انا كويسه يابنى ،كارما بس هى الى تعبانه شويه
ماما ثوانى وهكون عندك
وده ماله راخر واخد فى وشه وخارج ، أكيد رايح للبت الملزقه بتاعته
فى حاجه يافندم
اه ياديما ،كارما بنت سيف تعبت ونقلوها المستشفى
ايه ، عشان كده البشمهندس.....
اه يابنتى رجاء كلمتنى ،كانت متوقعه انه ينسى يبلغنى من لهفته ،بصى يادييما ا نا مضطر امشى دلوقتى ولو فى اى مواعيد معلش الغيها وفى ورق جوا رتبيه وشيليه ،معلش يابنتى هتاقل عليكى
ماتقولش كده يا اونكل روح حضرتك وماتشلش هم ،وانا بعد أذنك هكلمك عشان اطمن على كارما
ماشى يابنتى ،ادعيلها
ماما
سيف انت جيت ياحبيبى
ايه الى حصل
مفيش يابنى هى كانت بتلعب مع زينه حفيدة منى صحبتى وكانوا بسجروا فى الجنينه ،فجأه لقيت زينه جايه تعيط وتقولى الحقى كارما نايمه مابتردش،رحت لقيتها ياحبة عينى واقعه على الارض لا بتصد ولا بترد شيلناها وجبناها على هنا ومن ساعتها والدكتور معاها جوا ،كان بيكشف واحد شويه وجه واحد تانى ودخل ومن ساعتها محدش بيخرج ولا بيطمنا
هما دلوقتى يطمنونا ، أكيد ضعف هى تلاقيها لعبت كتير وهى مش متعوده على كده
انا سيف الجيار والد كارما ،ممكن تطمنى على حالتها من فضلك
اه اهلا وسهلا د. عماد هيطمنك ،عن أذنكم
انا دكتور عماد اخصائى امراض القلب والاوعيه الدمويه
اهلا وسهلا بس هو مفيش هنا دكتور اطفال
مهو دكتور محمود الى مشى دكتور اطفال بس لما لاقه الحاله تخصصى فأستدعانى
مانا مش فاهم ايه علاقة حضرتك بحالة بنتى
هو حضرتك ماتعرفش ان بنتك عندها مشاكل فى القلب
ايه كارما ..... وجالها امتى المشاكل دى
يافندم بنتك عندها ثقب فى القلب حاجه كده زى العيب الخلقى بتتولد بيه يعنى مش بيجيلها
ايه ازاى
هى المفروض ليها متابعه وادويه بأنتظام بتمشى عليها ،بس من الواضح انها لا بتاخد ادويه وكمان بتعمل مجهود ماينفعش للى فى حالتها تعمل وده خلا الحاله اصعب
انا ..... انا.... معنديش فكره بالى بتقوله ده خالص
على العموم مش مهم الى فات ، البنت هتكون تحت الملاحظه لمدة ٢٤ساعه وبعدها فى تحاليل واشعه هتتعمل وبعدها نشوف الاجراء الى هيتعمل عشان احتمال كبير يبقى فيه تدخل جراحى
ايه للدرجه دى الحاله سيئه
مش عايزين نسبق الاحداث ، أستئذنك انا ولو احتجت حاجه كلمنى
انت أب انت ، ازاى تبقى بنتك تعبانه وانت ماتعرفش
عايش دور المظلوم ،كل واحد فيكم سواء انت او مامتها شفتم حياتكم وسبتم الغلبانه للمربيات تمرمط فيها
خلاص يا اشرف مش وقت الكلام ده
سبيه ياماما بابا عنده حق فى كل الى بيقوله
طبعا عندى حق ،انا مش عارف انت كنت عايزه وميت اوى على الخلفه ليه عشان تجيب طفل تعزبوه معاكم وتمرمطوا معاكم ،ماصونتوش النعمه الى غيركم بيحفى عشان يطول ضفرها
بالله عليك خلاص يا اشرف ، ندعيلها احسن من الكلام الى مامنوش فايده
ايوه ياسيف خيررر
انتى كنتى تعرفى ان بنتك مولوده وعندها ثقب فى القلب
ومقلتليش ليه ياهانم ولا كنتى خايفه علييه م الصدمه
ايه المشكله ولاد كتير بتتولد عندها العيب ده والدكتور بتاع الاطفال قالى انها بسيطه وممكن يلم لوحده فى سن ست سنين
يلم ..... حتى لو كده مش فى ياهانم ادويه بتتاخد بأنتظام عشان حالتها تتحسن
ماهى بتاخد داده عزيزه كانت عارفه ادويته وكمان كانت بتوديها عند دكتور بتابع عنده كل شهر
وانت معندكيش خلفيه ان داده عزيزه مشيت من عندنا من سنتين يعنى بنتك من سنتين مش بتاخد ادويه
مهى اكيد فهمت النانى الجديده ع النظام
وانتى مافكرتيش تتاكدى ان كانت عملت كده ولا لأ
انا عايزه اعرف انت ليه فتحت الموضوع ده دلوقتى
عشان بنتك ياهانم تعبانه وفى المستشفى وحالتها خطيره وانا الى اسمى ابوها اول مره اعرف بحالة بنتى
ايه ،مالها كارما طمنى
صدقينى لو اطمنت هطمنك
انا هحجز اول طياره وجايه
بس قبلها ياهانم كلمى داده عزيزه واعرفى تقارير وروشتات بنتك فين ومين الدكتور الى كان بيتابعها وهاتى الورق معاكى ، ولو مش فاضيه زى عادتك أبعتيه ف الفاكس
هجيب الورق وأجى بكره ياسيف
ولما تيجى ياريهام وبنتى تفوق لينا كلام تانى مع بعض
ديما
آ ز،،ازيك يابشمهندس ،سلامة كارما
الله يسلمك ياديما
هى فين طنط وانكل
نزلوا تحت فى الكافيتريا بيشربوا حاجه ، زمانهم طالعين تعالى أقعدى
انت أكلت حاجه
انا ..... مليش نفس
سيف
هممممم
جبتلك قهوه
مش عايز ياديما
لأ ما انت هتشربها انا جبتها وجبتلك كرواسو .... ها هتشربهم ولا تروحوا عليه الفلوس ،ومش هينفع اشرب القهوه عشان بتاعتك مظبوطه وانا بحبها ساده،وكمان انت بتشربها فى كوبايه
انتى بترديهالى
اممم ، ومفش داعى اعيدلك كلامك يومها عشان اكيد انت فاكره ولا احب اعيده
هاتى ياديما ، هشربها وهاكل عشان عارف انك مش هتسبينى
ايوه كده
انتى عارفه ان دى من المرات القليله اوى الى تقولى لى فيها سيف حاف من غير بشمهندس
انا ..... مقولتش .... اسفه خرجت منى منغير ما اخد بالى
هو انا بقولك عشان تعتذرى ، يابنتى دانا اسمى بيحلو لما بيطلع من بؤك
على فكره انت مش طبيعى ، يعنى الظروف الى انت فيها وبرضو بت... ت
بعاكس
...........
الحمد لله هى فاقت تقدروا تشوفوها ، بس حضرتك والمدام بس ونظر بأتجاه ديما
يعنى هى بقيت كويسه
اه احسن من الاول ، بس مش اكتر من اتنين فى الاوضه ، اه بالمناسبه جبت التقارير
اه مامتها زمانها جايه بيهم
طيب زى ما اتفقنا مش اكتر من اتنين فى الاوضه وياريت بلاش تجهدوها بالكلام وممكن بليل لو الحاله مستقره تروح على بكره بليل
شكرا يادكتور
هتخشى معايا
لأ شوف طنط رجاء وانا ادخل فى الاخر
زى ماتحبى
بصوت ضعيف دودى انا مبسوطه انك جيتى
كده ياكارما ومش مبسوطه ببابى
لا طبعا مبسوطه يابابى
الف سلامه عليكى ياكوكى
انا خلاص بقيت كويسه ،عشان بابى وعدنى انه يخرجنى ويفسحنى وانتى تيجى معانا
طبعا ياحبيبتى بس قومى بس انتى بالسلامه ونعمل كل الى انت عايزاه ، ياله ياديما عشان الدكتور منبهنا بلاش تعملى مجهود كتير فلازم تنامى ياله
طب عشان خاطرى يابابى سيب ديما معايه لحد ما اروح فى النوم
لأ مش هينفع عشان الدكتور قال ترتاحى
اوعدك مش هتكلم هى بس تقعد جمبى وانا هنام
انتى مين
آنا
مامى
حبيبتى عامله ايه
انتى آخر اصدارات سيف
نعم ،مش فاهمه
يعنى انتى ،ونظرت لها من فوق لتحت ... انتى آخر ولا بلاش أدام البنت، من فضلك اخرجى عايزه اكون مع بنتى لوحدنا
امال فين ديما
مشيت
فجأه كده
ملحقتوش ،كلمته وقالى هيشوفهم بكره الصبح
طب كويس ، ياله تعالى وصلنى عشان انا عايز انام تعبانه موووت
مش هتباتى مع بنتك وتريحى ماما دى بايته هنا من امبارح
انا لا يمكن ابات هنا فى المستشفى ، انا هكون عندها الصبح بدرى وأنطى تبقى تروح ترتاح
هروحها الفيلا وبعدين هاجى تانى
ماشى يابنى
ديما فى مشكله
اه البطاريه فضيت ،نسيت نور الكشاف والع
طب تعالى اوصلك
لأ انا هاخد تاكسى
ديما الحته هنا شبه مقطوعه هتقفى ساعه عقبال ماحد يرضى يوصلك
اوكى ، معلش هتعبك
لأ ده انجاز يعنى سيف واوكيه فى يوم واحد ،والله هعيط منك
خلاص انتى هتاكلينى ،تعالى
احنا شاكرين تعبك يامدام ديما معانا ،مش مدام برضو ولا انا غلطانه
لأ مش غلطانه
اه واشكري لنا جوزك انه سمحلك انك تزورى بنت مديرك خصوصا ان انهارده اجازه ، ولا انتى مش قايله له انك نازله
..........
وهو وافق انك تيجى عند كارما ولا قلتى له انك رايحه عند واحده صحبتك
ريهام ،مدام ديما جوزها متوفى
اه عشان كده
عشان كده ايه
طريقه قديمه وبايخه
ممكن افهم تقصدى حضرتك ايه
يعنى عشان تلفتى نظر سيف ليكى فتبينى انك مهتمه ببنته عشان يحس اد ايه انتى حنينه
نعم ،مين ده الى الفت نظره
امال عايزه تفهمينى ان اهتمامك بكارما لوجه الله
اخرسى يا ريهام
لا وتخرس ليه يابشمهندس خليها تكمل بس احب ابلغ حضرتك ياهانم انى واحده مفيش لا فى دماغها ولا فى عقلها غير جوزها وبس ولو هفكر فى راجل هيكون جوز حضرتك آ خر راجل ممكن افكر فيه
وصلنا ريهام هوصل دييما وهطلع على المستشفى
اشوفك بكره ياسيف بس اوعى تروح عليك نومه
ديما ،ريهام دى
لو سمحت يابشمهندس مش عايزه اسمع كلمه انا الصراحه اكتفيت اوى وسمعت كتير اوى منك ومن الملزقه بتاعتك الى كانت فى المكتب وأخرهم تختم بالمدام فأظن كده كفايه اوى مش عايز اسمع اى كلمه تانى
صدقينى ديما انا هعرف شغلى معاها لما اشوفها بكره
والله اى حاجه هتعملها مش هتفرق معايه خالص ، صدقنى يابشمهندس مفيش اى حاجه تقدر تمحى الاهانه الى اتوجهت لى
انا اسف ديما صدقينى بجد اسف
وانا كمان اسفه ، حسابك تقل اوى يابشمهندس معدش ينفع اسف يمحيهسيف انا مش هقدر أقعد هنا
ديما،ردى عليه .. ديما ماتقلقنيش
أدهم .... أدهم كان هنا ،فى كل حته هنا ........... سيف انا عايزه امشى واعتدل واقفه ،مشينى من هنا
طب اقعدى بس ياديما ،خدى نفسك هترتاحى ونمشى
لأ دلوقتى مش هستنى دقيقه واحده هنا
طب بس اهدى هنمشى
لأ مش عايزاه ،انا مش هاجى هنا تانى
طب خلاص ، انا هخليه معايه
ديمومتى حبيبتى عاييزك بكره بعد الجامعه تيجى معايه تشوفى الشقه وتقولى لى ايه رأيك
انا زعلانه يا ادهم ،ازاى تفرش الشقه من غير ماتقولى ،يعنى فيه عروسه ماتختارش عفشها بنفسها
حبيبتى انتى مشغوله بأمتحاناتك ،واحنا خلاص حددنا ميعاد الفرح بعد اسبوع من لما تخلصى امتحاناتك ،معنى كده انك مش هتكونى فاضيه تفرشى معايه عشان كده انا قلت ان اسلم حل انى افرشها انا عشان نكسب وقت،وبعدين انتى مش واثقه فى ذوقى ولا ايه
طبعا واثقه فيه ،بس كان نفسى نفرش كل ركن فى بيتنا سوا
بصى ياحبيبتى الى مايعجبكيش فى الشقه نغيره فورا من غير نقاش ،ها ايه رأيك
انا واثقه كل حاجه هتعجبنى ، بس نفسى اعرف انت ليه مستعجل كده اننا نتجوز بسرعه كنا استننا شويه عشان اخد نفسى من الامتحانات
لأ ياديما عشان خاطرى انا مش هقدر اصبر اكتر من كده دانا ممكن اتجنن
اهو الابتسامه دى هى الى مخلينى مستعجل ، عايز انام واصحى عليها
يعنى بجد يا ادهم عمرك ماهتسبنى ولا هتزهق منى
لو روحى فارقت جسمى ،انت هتفرقينى
ديما ، من فضلك كلمينى .... انا مش قادر اركز فى السواقه وانتى بتعيطى كده
انا كويسه ياسيف ، بس من فضلك وصلنى لاى اوتيل وانا هبقى كويسه
تبقى مجنونه لو افتكرتى للحظه انى ممكن اسيبك وانتى بالحاله دى ،انتى هتيجى معايه على الفيلا
من فضلك ياسيف انا عايزه اروح اوتيل
أنسى ، انتى شاكلك هتقعى من طولك،تفتكرى ممكن اسيبك وأخليكى تروحى فى حته لوحدك
سيف انا مش قادره اتكلم فمن فضلك ودينى اوتيل
مدام مش قادره تجادلى ،يبقى تسبيلى نفسك خالص وبعدين انتى مش ملاحظه انك أخدتى علييه اوى وعماله تنادى سيف ،سيف من غير القاب
انا ،ماخدتش بالى
خلاص عقابا ليكى هتيجى معايه البيت وماتقوليش ولا كلمه
..........
هعتبر السكووت علامة الرضا ان شاء الله ،ياله بينا
وحشتينى اوى يادودى ، انا مبسوطه اوى انك جيتى
وانتى كمان وحشتيينى ياكوكى ،عامله ايه دلوقتى
انا بقيت كويسه بعد ماشوفتك
ديما حبيبتى فيكى ايه
سيف ... انت ليه زعلت دودى
لا والله ما انا الي............... سيف مين سيف ده انتى بتقولى لى سيف ياكارما
ايوه عشان زعلت كارما
والله مانا ياروحى
امال مين الى زعلها وخلاها تعيط
هى ياحبيبتى زعلانه عشان..... عشان باباها مات
ياسلام مهو مات من زمان
لأ ياحبيبتى مهى زعلانه عشان افتكرته
ايه الى حصل ياسيف
هقولك بعدين يابابا ،بس والله مش انا السبب
ماشى يابنى
ايه رأيك ياكوكى نطلع ننام دلوقتى وبكره تقعدى مع ديما زى مانت عايزه
لأ يابابى انا هستنى دودى
لا ياحبيبتى هى هتنام عشان تعبانه وبكره هنقعد معها ، اقولك على حاجه انا هنام معاكى
ياهوووو ،ياله يابابى
ياله ياحبيبتى
نامت
اه نامت ياعينى بعد ما أنفطرت م العياط
قالتلك ايه الى حصل
هى ماقلتش ... بس انا فهمت من كلامها
انا قلقان عليها اوى
ماتخفش يابنى ساعات العياط بيريح ، روح يابنى ياله نام
ماشى ياماما ،اه صحيح انتى نيمتيها على الملايه كده من غير ماتقلبيها
اقلبها ،اقلبها ليه
ماما ديما جسمها حساس اقل حاجه بتعلم فيه وعشان كده لما جت نامت المره الى فاتت كانت بتقلب الملايه على ضهرها
اه يابنى بس انا معرفش وهى نامت خلاص واستحاله اقلقها تانى
خلاص بئه ياماما بلاش نقلقها
ايوه يابنى تصبح على خير
على فكره ياماما كارما نايمه عندى ،عشان ماتقلقيش عليها لو ملقتيهاش فى اوضتها
ماشى ياحبيبى
بابى ،قوم ياباى عشان نروح لديما
همممم، سبينى انام خمس دقايق بس ياكوكى
خلاص ابابى خليك نايم وانا هروحلها لوحدى
أدخل
صباح الخير يا دودى
صباح النور ياكوكى
احم، صباح الخير
صباح النور
كارما روحى قولى لنانا رجاء ان ديما صحيت وهتفطر معانه
اوك يابى ،هستناكى تحت يادودى
ماشى ياحبيبتى ، هغير هدومى وانزل
نمتى كويس
اه ماحستش بنفسى
الملايه علمت فى دراعك
اه ... مهو انا نمت علطول وماقلبتش الملايه
هتفضل معلمه كتير
من تلت لاربع ايام
بس تعرفى شكلها حلو عامله زى التاتوووه
اه هضطر افضل لبسه بكم لغاية لما تروح
هو انتى علطول كده وانتى صاحيه م النوم
كده الى هو ازاى
زى القمر
عارفه ان عيونك دلوقتى لونها اممممم ازرق صافى
هو فى ايه انت سخن ولا حاجه
بجد ديما انتى قلبتى كل الموازيين التى بتقول ان أوحش حالات الست وهى قايمه من النوم
طب ممكن تقوم وتبطل كلامك ده ، انت عارف ان جو المعاكسه ده مابيكلش معايه
مانا قلت لك انا مابعكسش ، انا بتحرش بس
سيف ، قوم من فضلك
أهى سيف دى بتجننى
خلاص هرجع اقولك يابشمهندس
لا والنبى ... دانا حبيت اسمى من بعد ماسمعتك بتنادينى بيه
طب انت عارف ان مقمتش دلوقتى انا هقوم امشى خالص من الفيلا
لأ خلاص قايم ،بس عايزك تعملى حسابك مفيش شغل انهارده
والله انا بقيت كويسه
معلش ياديما ريحى انهارده
لأ
ورحمة أدهم لتقولى ماشى
حاضر
سيف
عيونه
من فضلك ماتحلفنيش تانى برحمة أدهم
حاضر ، هستناكى تحت نفطر سوا
ايه رايك نلعب انا وانتى بلاى استشن
لسه عايزه تلعبى تانى ياكوكى ماشبعتيش لعب فى المول
انتى هتعملى زيهم ، وتقولى لى بلاش تلعبى عشان ماتتعبيش
حبيبتى كارما هما خايفين عليكى
عارفه ، بس انا زهقت
حبيبتى هما مش قصدهم يزهقوكى ، هما بس بيحبوكى اووووى عشان كده بيخافوا عليكى على اد حبهم ليكى
وانا كمان بحبهم اوى وبحبك انتى كمان اوى
وانا كمان ياروحى وعشان كده هروح العب معاكى بلاى استشن
ياهووووه
هطلع اغير هدومى واجى معاكى
وانا هسبقك على أوضة بابى
وليه أوضة بابى
مهو البلاى استشن هناك
ايه ،اصل
هستناكى ماتتأخريش
ح... اضر
ها تحبى تلعبى ايه
الى انتى تحبيه نلعبه
ياصلاة العيد ،بئه اعدين تلعبوا هنا وغيركم مطحون فى الشغل ،صباح الروقان
مش انت الى قلت خليكى
غلطان من هنا ورايح مفيش اجازات ، بجد المكتب مش ماشى من غيرك خالص
طبعا ،هو انا شويه
ماشى ياستى ، عامله ايه ياكوكى مبسوطه
اوى يابابى اتفسحنا انهارده فى المول
والله، طب كويس
وقفى اللعبه لغاية ما أخرج م التويلت
اوك
انا هخرج واما كارما تخرج خليها تجيلى أوضتى
خرجتى ازاى بدراعك كده
انا ... لبست .... بكم
انتى عارفه ، انا مكنتش اعرف ان امى بتطرز حلو اوى ، الورده شكلها تحفه على دراعك
يابن الايه ، عشان كده لابتيجى الديسكو ولا بتسأل ولا بترد ع التليفون
مازن انت ايه الى جابك
انت فاجر يامعلم جايب موزه فى البيت الى فيه امك وبنتك
موزه... موزة مين
أهى ... الحته الحلوه الى معاك دى ، بس ذوقك عالى اوى ليك حق تنفض لماريهان
انت اهبل يا ض اقفل البتاعه الى فى وشك الى ضحكوا عليك وقالولك انها بؤك وهى فى الاصل صفيحة زباله
بقولك ايه ماتشيلش الموزه منى ،عشان انا ناوى أخد دور بعدك ،ولا ايه ياقمر
مازن بقولك اخرس
ايه ياعم شير ف الخير ولا ايه ياموزه
بابى مين ده
ده عمو مازن الحمار ياحبيبتى
اها يعنى اسم بابته الحمار
لأ ده وصفه ياروحى
أها
ديما خدى كارما وروحى أوضتك
ياله ياكوكى
على فين ياقمر
ماتتلم بئه. يامازن
انت حمار ياض
اه... لأ ... ليه بس
دى ديما ياغبى
وماله ديما ديما مايفرقش
مش بقولك حمار ، دى ديما ياغبى
ديما ،اه ، ماخدتش بالى
عشان حمار
معلش ياصاحبى بس اصلها حلوه اوى
وله ،اتلم
لو جاى تعتذر يبقى وفر على نفسك الكلام
ديما..... تتجوزينى ....ديما .... تتجوزينى
ها......
تعالى بس نتكلم جوا واقفلى بؤك ده ليخش فيه الدبان
هو انتى كنتى ماشيه
اه ، هو انت فاكر انى هقعد هنا دقيقه واحده بعد الى صاحبك قالوا،انا مش عارفه يا اخى كل لما اقول انى مش عايز اتكلم معاك تانى ولا اشوفك ولا اشوف حد من تبعك ارجع تانى فى كلامى
ايوه من انا عارف ان جاذبيتى لاتقاوم
لأ دى مش جاذبيتك ده عبطى وغبائى
اسمعينى ديما ،الواد مازن ده عبيط وبيدب الكلام زى الحمار بس والله اطيب واجدع حد ممكن تقابليه فى حياتى فماتاخديش على كلامه ،هو عرف غلطه وكان جاى يعتذر بس انا قلت اجى اتكلم معاكى انا الاول
مفيش داعى للكلام ،الكلام خلص وكمان انا هستقيل من الشغل عشان ميكونش فيه احتمال ولا واحد فى الميه اننا نتقابل تانى
ما اوعدكيش لانك لما تبقى مراتى ه...
مراتك،مرات مين مين قالك اصلا انى هوافق اتجوزك
وليه ترفضى ،ادينى سبب واحد بس للرفض
لا انا مش هديك سبب انا هديك اسباب ،اولها انك متجوز لو كنت انت ناسى وتانيها انى عمرى ماهتجوز حد بعد ادهم ،وتالتهم انى مابحبكش ولا بطيق اشوفك ادامى دقيقتين فازاى عايزنى اتجوزك،ها الاسباب دى كفايه ولا اقول كمان انا عندى كتير
لأ كفايه كده ديما ،بس لازم تعرفى ان دى اسباب مش كفاييه
كل ده ومش كفايه
ايوه مش كفايه،ومن فضلك اهدى كده واسمعينى وتعالى اقعدى
لأ مش هأعد اتكلم انا كويسه كده
نفسى تبطلى العند ده ،على العموم خليكى واقفه أيكش رجلك تفقفق
ملكش دعوه بيه واتكلم،عشان انا عاييزه امشى
اولا ديما انا مش متجوز وانتى عارفه طبيعة علاقتى بريهام وانها مقطوعه من خمس سنين وانا قلت لك انا ليه سايبها على ذمتى ،بس عشان ماتاخدش كارما واما حكاية انك متجوزه فانا متهيألى ان ادهم الى يرحمه مات من سنتين وماينفعش انك توقفى حياتك واخيرا فكرة انك مابتحبنيش دى فمش كل الجوازات بتكون مبنيه ع الحب فى حاجات تانيه اهم م الحب فى الجواز ومتهيألى بتبقى ثوابت اقوى فى الجواز من الحب والكلام الفارغ ده
ثوابت ايه الى اهم م الحب فى الجواز ، يعنى بمعنى اصح وبصراحه عايزه اعرف اسباب طلبك الغريب ده منى
هقولك ياستى اولا : كارما ، الى انتى ماتعرفهوش ان كارما لازم تتعملها عمليه بعد شهرين بس لازم تكون جاهزه نفسيا وبدنيا للعمليه لانا عمليه مش سهله وكبيره فعشان كده انا فكرت انك تكونى جمبها عشان نفسيتها تكون احسن ،انا بحس انها بتبقى فرحانه اوى لما بتكون معاكى
عشانك انتى ياديما ،انتى بقيتى لوحدك وده هيطمع كل من هب ودب فيكى لازم لك حد يحميكى ويكون جمبك ،ها دى اسباب كفايه ولا لسه عايزه تانى ،ياديما الجواز ده فى مصلحتك ومصلحتى واحسن ليه وليكى
احسن ليك انت يابشمهندس لكن ليه انا لأ ،لانى مش محتاجه حد يحمينى لانى اعرف احمى نفسى كويس من اى حد
بس لوحدك ،مفيش حد جمبك ومحدش بيعرف يعيش لوحده
انا مش لوحدى انا عندى خالى وولاده ومى وداليا صحابى وشيرين جارتى وجوزها وابنها ،كل دول معايه يعنى مش لوحدى
تقدرى تقولى انتى كنتى رايحه فين دلوقتى
انا كلمت البواب بتاع شقتنا القديمه وخلتوا شافلى شقه مفروشه فى العماره الى جمب عمارتنا القديمه وهروح آجرها واقعد فيها
انتى اتجننتى ،عايزه تقعدى فى شقه مفروشه لوحدك
وفيها ايه
مافكرتيش ان ممكن حد يتهجم عليكى ،بنت حلوه اعده فى شقه لوحدها يعنى يطمع فيها
الى انت ماتعرفهوش انى معايه الحزام الاسود فى الكارتيه وبعرف مبادئ فى الدفاع عن النفس وكمان واخده بطوله فى الرمايه
ايه رمايه،انتى بتعرفى تمسكى مسدس
ولا اجدعها قناص فى الداخليه
مين علمك الكلام ده
انت ناسى انى بنت لواء ومرات مقدم
عرفتى بئه انا عايزه اتجوزك ليه ،عشان تحمينى لو حد اتهجم عليه
ياسلام
مهو ماينفعش بعد الى انتى قلتيه ،اقولك اتجوزك عشان احميكى ،انا كده الى عايز حمايه
انت بتهزر
لأ وانا اقدر، انا اخاف على عمرى من هنا ورايح انا هديكى التمام
سيف
ايوه ،خلاص خلاص هتكلم جد ..... ها قولتى ايه
لأ
ليه بس يابنت الناس
تانى ،اقول تانى
طب انا عندى فكره
أشجينى
ياليلى ياليلى ياااااه ليل
سيف
مش انتى الى قلتى اشجينى
انا ماشيه
خلاص والله هتكلم ،بصى ايه رأيك نتجوز لمدة سنه بس تكون كارما عملت العمليه واطمنا عليها وتكونى انتى اشتريتى شقه خاصه بيكى وفرشتيها تبقى بتاعتك وبلاها شغل المفروش ده
برضو لأ
طب آخر حاجه ،هيكون جواز على الورق بس ياديما ،يعنى مش جواز حقيقى
وانا ايه الى يضمنلى انك ماترجعش فى كلامك
لو تعرفينى كويس ،هتعرفى انى عمرى مابرجع فى كلامى ابدا
..........انا موافقه ياسيف.... بس ليه شروط
طب تعالى نتكلم فوق ، ماينفعش نقف هنا فى الشارع
نطلع ،نطلع فين ياسيف
امال هنتكلم هنا ياديما
لأ .. اه .... ايوه بس ماينفعش تطلع معايه
خايفه
لأ طبعا ، خاف انت على نفسك
لأ انا مطمن ، انتى عندك اخ ولد والى مش هترضيه على اخوكى مش هترضيه عليه ديما: انا مش قصدى الى جه فى دماغك على فكره
هو ايه الى فى دماغى ،ماتنضفى دماغك م القاذورات دى يابنتى
سيف
عيونه
ايه حكاية عيونه الى كل لما انديلك تقولهالى
ايه عيونى وحشنى ،دى احلى حاجه فيه ،حتى بصى
طب ياسيف روح وانسى خالص انى قلت لك انى موافقه
لأ خلاص ،دانا ماصدقت رضيتى عنى
خلاص يبقى تتكلم عدل
نتكلم عدل فوق ،مش هنا
ماشى ياسيف ،هجيب شنطتى واقفل العربيه
لأ اطلعى انتى وهات المفاتيح ،هقفل العربيه واجى وراكى
طالع فين يابيه
شقة مدام ديما
وتبجلها ايه عشان تطلع لها
وانت مالك
لأ مالى يابيه مهو انا هنيه مش طرطور ،دى واحده ست عايشه لوحيدها يعنى ماينفعش حد يطلع عنديها الا لما اعرف مين وطالع ليه
اللهم طولك ياروح ،ابعد يابنى عن سكتى بدل ما أعورك
لع، انا قلت م الاول انى مابحبش المفروش مابيجيش منه غير القرف وجلة الادب
قلة ادب مين ياجدع انت ،المدام تبقى مراتى ،فهمت
وام هيه مرتك سيبها فى شوجه مفروشه ليه
وانت مال اهلك ياعم احنا حريين
كل ده بتجيب الشنطه وبتقفل العربيه
الزفت الى تحت ده مسك فيه ويقولى طالع ليه
زفت مين
االبواب
اهاااا
على فكره انا قولت له انك مراتى
طب كوي....ايه قولت له ايه
ايه ياديما مش انت وفقتى
ايوه بس احنا لسه ماتفقناش على الشروط ولا انت وافقت عليها
وانا عملك أوفر وموافق على كل طلباتك وشروطك ،ها ايه رأيك
لا اسمعهم وبعدين اتكلم
قولى ياستى انا سمعك
طب اقعد ، موترنى وانت واقف كده
وأدى أعده ،قولى
اولا طبعا ومن غير كلام الجواز هيكون ع الورق بس
الا اذا غيرتى رايك
لأ مش هغيره ،بس اعرف اليوم الى هتخلى بوعدك ليه هسيبك
........
وتانى حاجه ، انا شايفه ان سنه كتير ممكن كارما تعمل العمليه وربنا يكرمها وتخف قبل السنه ،يبقى نخليها مش سنه نخليها اول ما كارما تشد حيلها
انا موافق،بس توعدينى انك مش هتسبيها الا لما تخف خالص
اوعدكالوووو
الو ديما
حصل حاجه بتتصل ليه
حد يقول لحد كده ،انا قولت اقولك انى وصلت البيت عشان اطمنك
ومين قالك انى عايزه اطمن
مهو كل المخطوبين بيعملوا كده ،بالمناسبه نسيتى تقولى لى وانا نازل ،تي كير يابيبى
فيه ايه ياسيف ،انت سخن ولا حاجه
طب غيرتى اسمى ع التليفون من سيف الى حبيبى او ماى لف او ماى سويتى او اى حاجه من الحاجات دى
لأ ولا واحده من دول ،حاجه تانيه
ايه ها
غيرتها لبشمنهدس
بشمهندس ،طب روحى ياديما نامى تصبحى على خير
اوك ، وانت من اهله يابشمهندس
عسل بنت اللذينه
انا اسفه ماتزعلش منى ،صدقنى عمرى ماهكون لحد غيرك انا مراتك انت بس ولو ان ربنا ما أردش انى اكون مراتك بجد هستنى لما تجمعنا الجنه سوا ،انا اسفه انا مضطره اكون معاه عشان كارما انا بشوف فيها نفسى حاسها انا لوحدها عايزها تفرح وتعيش طفوله حلوه زيى ،اول ماتخف انا همشى مش هكون مراته ولو ليوم واحد انا مراتك انت انا حبيبتك انت وانت حبيبى انت وبس.
صباح الخير ياديما ،ولا اقول يامرات ابنى
لأ حضرتك قول ديما ،لسه بدرى على مرات ابنى
بس سيف قالى انكم اتفقتم على الخميس الى بعد الى جاى
ايوه ،بس
يعنى مش بدرى ولا حاجه
اه اكيد
ديما هو فى حاجه ،لو فيه حاجه قولى لى انتى زى بنتى واغلى كمان عندى والله
مرسى يا اونكل وحضرتك كمان فى غلاوة بابا ،بس صدقنى مفيش حاجه يمكن بس التوتر العادى قبل الجواز
ماشى يابنتى ع العموم ،لو احتجتى حاجه انا هكون فى انتظارك
ميرسى يا أونكل
ديما
همممم
بتعملى ايه
بشتغل
كلمتى ياسر ومى
هكلمهم امتى ياسيف بس ، انت نازل من عندى الساعه كام
ديماااا
فى ايه ،بتزعق كده ليه
صباح الخير
ايوه كده ،خلى الشمس تطلع
فى ايه ياديما ، مالك شكلك تعبان
انا كويسه مافياش حاجه
لأ فيه،احنا كنا كويسين امبارح ايه الى حصل فى الكام ساعه دول
ماحصلش حاجه،انا عندى شغل وعايزه اخلصه فلو سمحت ياسيف روح على مكتبك وسبنى اشتغل
مش قبل ما اعرف فيكى ايه
مفيش حاجه ياسيف ،قلتلك مفيش حاجه ممكن تسبنى اشتغل
صباح الخير
صباح النور يافندم
انا ماجد السيوفى ،معايه ميعاد مع مستر اشرف
اه يافندم ،ثانيه اديله خبر
شكل الشغل هنا هيكون حلو اوى
اهلا ماجد ازيك
ازي حضرتك يامستر اشرف
اقعد يابنى ،اخبارك ايه واخبار والدك ايه فينه من زمن ماشفتوش
والله من ساعة مافضنا شركتنا وهو خد والدتى وسافروا دبى عند اختى منار ومرتاحين هناك
طب وليه فضيتم الشركه
والله ياعمى احنا كان معانا شريك ،عمل تلاعب فى بعض الصفقات فلما بابا عرف قال ان يفضى الشركه ويدفع الشروط الجزائيه للعملاء عشان اسمه مايتوسخش وده طبعا خسرنا كل السيوله الى معانا تقريبا ، فطبعا فضنا الشركه
وانت من يومها مابتشتغلش
والله اشتغلت فى كام مشروع كده لشركات ناس حبايبى
طب اقدر اعتبر نفسى من حبايبك دول واطلب منك مساعدتنا فى المشروع الجديد
اكيد طبعا انا يشرفنى انى اشتغل معاكم
خلاص يبقى على بركة الله ، انت دلوقتى روح لسيف وهو هيفهمك على تفاصيل المشروع
ايه ده هو سيف هنا ، اه ده يفسر وجود الصاروخ الى بره
ماجد ديما تخصنى انا شخصيا ،تقدر تقول بنت اخويه فياريت ملكش دعوه بيها
اه طبعا يامستر اشرف مليش دعوه،استأذنك اروح لسيف
هو مكتب بشمهندس سيف فين
اهو الى جمب مكتب مستر اشرف
طب ممكن تبلغيه ان عايز ادخله
اوك
بشمهندس سيف،بشمهندس ماجد طالب يقابل حضرتك
خليه يدخل واتفضلى انتى
سيف الجيار والله زمان
اهلا ماجد ، اتفضل
انا وافقت ادخل معاكم المشروع الجديد وعرفت انك معاك التفاصيل فممكن تدينى فكره عن المشروع
حلو اوى ،انا كده بئه عندى فكره عن الموضوع ،ادينى الملف بتاعه ادرسه على مهلى
افندم يابشمهندس
من فضلك ديما ، انا عايز ملف القريه الايطاليه ، مش لاقيه
هو هنا فى مكتبة الملفات ثوانى
ماتخلصى ايه ساعه
لأ خلاص لقيته
طب هاتيه واتفضلى على مكتبك من فضلك
اوك
البرفيوم بتاعها تحفه ،لزق فى الملف
ماجد ، لانا ولا بابا بنحب الحاجات فى الشغل وانت عارف فياريت تلتزم بكده لو عايزه تشتغل معانه
وانا قلت حاجه ،ماتبقاش حمقى انا بعبر عن اعجابى بالبرفيوم مش بيها
لا والله ،ع العموم انا حذرتك
ماشى ياسيدى انا ماشى
هوصلك ياله
فرصه سعيده يا انسه ديما
مدام ياحبيبى مدام
لا والله ،اوك مع السلامه مدام ديما
مع السلامه
ممكن اعرف الى انتى عملتيه جوا ده
عملت ايه
يعنى مش عارفه
لأ مش عارفه ،ياريت تعرفنى انت
ازاى تسمحى لنفسك توطى ادامه كده بجيبتك القصيره دى ، ايه مش واخده بالك هو بيبصلك ازاى من اول ما دخلتى ولا واخده بالك وعجبك الكلام
ايه يعنى الكلام ده
يعنى الى اتعمل جوا ده عامل زى مايكون عرض رخيص
سيف انت سامع كويس نفسك انت بتقول ايه
ايوه طبعا ،سامع نفسى وواخد بالى من كلامى ومن تصرفاتى كويس جدا،الدور والباقى على الى فاتحاها ع البحرى
............
ايه معندكيش كلام تقوليه صح
لأ عندى كلام ، هو مش كتير هما كلمتين بالعددلأ عندى كلام ،هو مش كتير بس مهم
السلام عليكم
وعليكم السلام
العروسه الحلوه مالها
دايما وقت ما بحتاجك بلاقيكى
نص ساعه واكون عندك
ما اعتقدش ان مهما كنتى بتحبينى تقدرى تاخدى الطريق فى نص ساعه من المنصوره لهنا
انا فى القاهره جيت مع خالد اخويه الصبح ،وكمان عندى أذن من الحج انى افضل عندك اسبوع
بجد ،طب مستنياكى
ماشى فى رعايية الله
ماشاء الله ،تبارك الله حلو ه الشقه اوى يادودى
هى شقتى يامى ،انا مأجراها
عارفه بس حلوه
اه ،حلوه
تعالى نقعد وقول لى مالك
لأ تعالى معايه المطبخ ،عشان بعمل اكل وهحكيلك الى حصل
ساكته ليه يامى
خايفه اتكلم تزعلى
انتى عارفه انى لو زعلت م الدنيا كلها مش هزعل منك انتى يامى
طب خلاص ،بصى ياستى هو سيف غلط بس الصراحه هو غلط مشترك بينكم انتم الاتنين
يعنى ايه مش فاهمه قصدك انى انا غلطانه
من غير زعل ،اه
غلطت فى ايه
تقدرى تقولى لى الجيب بتاعتك كانت واصله لحد فين
ياللله ، يعنى هى قصيره جدا وتعالى نتخييل لما توطى طبعا تترفع اكتر... ممم نقول لهنا صح
ايوه بس انا مكنش قصدى اوطى عشان ابين رجلى ولا اعمل عرض رخيص زى ماقالى
ايوه ياحبيبتى بس انتى كنت فى اوضه مع اتنيين رجاله غرب عنك ،ووطيتى ورجلك بانت ... واحد من الرجاله دى عينه زايغه ونظراته جريئه على كلامك والتانى الراجل الى المفروض يبقى جوزك عايزاه يبقى ريلاكس وعادى جدا
بس ماتقوليش جوزك ،انتى عارفه طبيعة الجواز ايه
ولو، مفيش راجل قلبه حامى يقبل كده على حد يخصه،ماتنسسش انك حتى لو مراته بالاسم بس ففى الاخر اسمك مرتبط بأسمهطبعا هتقولى انى انا غلطانه ،صح
هو سيف جه هنا وانتى لوحدك
ليه
لما كنت فى المنصوره وانا راجعه كان مستنينى ادام العماره ،طلعنا هنا اتكلمنا واتغدى معايه ونزل
وده صح
....
يعنى عارفه انه غلط
والله ماحصل حاجه
عارفه وواثقه من كده ،عشان انا اعرف ديما كويس بس الناس الى فى العماره وعزت البواب ده وصاحب الشقه مايعرفوهاش ،شافوا واحده ست وراجل مقفول عليهم باب واحد يبقى لازم يظنوا
.............
انا مش عايزه اقولك انك غلطتى عشان ماتزعليش منى وتفتكرى انى بغلطك عمال على بطال ، بس هقولك حاجه تانيه مايهمكيش منهم هما اصلا ناس انتى مش هتقابليهم تانى ،انتى هتتجوزى سيف الخميس الجاى وهتمشى من هنا يعنى قبل المده الى الحاج نعيم حددها ،يعنى خلاص سيبك منهم
ازاى بس يامى طب وشيرين
اهى شيرين دى بالذات لازم تعرف ،عرفيها واحكيلها ان انتى وسيف مخطوبين
مهو سيف قالى ماتقوليش لحد
انا واثقه انك لو قلتى له على الى حصل مش هيمانع انك تعرفيها
اقوله ايه يامى ،انتى عارفه سيف عصبى جدا ممكن يجى يهد الدنيا على دماغهم وهتبقى فضيحه اكبر
طب خلاص قولى له انها لازم تعرف من باب انها جارتك وهتستغرب انك رحتى فين وهى متعوده تجيلك علطول
مش عارفه
مفيش أدامك غير الحل ده ،اصلا انتى كده مش بتكدبى هى اصلا بجد لازم تعرف ،هى جارتك من زمان
خلاص هقوم اكلمه
طب ياله ياحبيبتى ، قومى كلميه ونامى تعبتى انهارده
اوك
الو ديما ، انتى كويسه
اه كويسه ،متتخضش
اصلك مش متعوده تكلمينى ،وكمان الوقت متأخر فقلقت
معلش لو كنت قلقتك
اتصلى فى اى وقت يابنتى ،انا بس مش متعود عشان كده اتخضيت
اها
ها قوليلى بتتصلى عايزه حاجه ولا وحشتك
سيف كنت عايزه اطلب منك طلب
أؤمرينى
فاكر شيرين جارتى
امممم اه فاكرها
كنت عايزه اعرفها بموضوعنا يعنى ،بموضوع جوازنا
.........
لو هتضايق ،خلاص انا عارفه اننا متفقين
لأ ديما مفيش مشكله ، انا معنديش مانع
ميرسى ياسيف بجد ،بجد ربنا يخليك ليه
لو اعرف ان موافقتى هتخلينى اسمع الكلمه الحلوه دى ،انا كنت قلت لك قولى لها م الاول
كلمة ايه
تصبحى على خير يا ديما
وانت من اهله ،سلامالف مبروك يابنتى ،الحمد لله انا كده اطمنت عليكى
الله يبارك فيك ياخالو
جوزك راجل محترم ،مانساش وقفته معانا يوم وفاة والدك ،والى كبروا فى نظرى اوى لما جالى انهارده عشان ياخدنى عشان احضر فرحك
اه... الحمد لله ،انا مبسوطه اوى ياخالو ان حضرتك جيت
وانا كمان يابنتى
ايه ياحاج عبدالله محتكر العروسه ليه ،سبنى ابارك لمرات ابنى
ما انت هتاخدوها عندكم ياسيدى علطول ،سيبهالى شويه
طب سبنى اباركلها ،والتفت الى ديما .... الف مبروك يابنتى
الله يبارك فيك يا انكل
الف مبروك علينا انتى يابنتى ، انا فرحانه انهارده وكأن اول مره بشوف ابنى بيتجوز ،انتى الزوجه الى كنت بتمناها لابنى
ميرسى ياطنط
مبروك يادودى انا مبسوطه انك هتكونى معانا علطول
وانا كمان مبسوطه عشان هكون معاكى علطول
انا بحبك اوى يادودى
وانا كمان ياكوكى
انسه مى
اوقعت ديما ماكان بيدها، : بسم الله ... خضتنى مش تعمل صوت وانت داخل
اسفه ،مكنتش اقصد اخضك اوى كده
يعنى كنت قاصد تخضنى
اه... لأ .... مش قوى
طب اتفضل ،واعطته مى مكنسه وجاروف
ايه ده
من افسد شيئا ًفعليه اصلاحه
مش فاهم
يعنى تنضف الفوضى الى فى الارض الى حضرتك كنت السبب فيها
نعم ،انتى عايزانى اكنس الارض ،انتى اتجننتى انتى مش عارفه انا مين
انا خارجه اخرج الحاجات دى للضيوف ،ياريت لما آجى تكون خلصتأحم ...الباب
اه
هفتح
طيب
فيه حاجه ياحبيبتى
جيت اقول لدودى بون ويى
والله،طب خشى اهى عندك جوا
تعالى نامى معايه ،ليه هتنامى هنا
حبيبتى مش هينفع ،بس بكره الصبح هنلعب سوا
بكره هنسافر
وانا مش هسافر معاكم
بصى يادودى انا وبابى هنسافر وأوعدك اول ما نرجع هنعمل كل الى انتى عايزاه
هنروح المول والنادى ونلعب بلاى استشن ونرسم ونلون وتعلمينى اعزف ع البيانو
كل الى انتى عايزاه
هييييه ، بحبك اوووى
احم،انا حضرتلك بيجامه لو هتاخد دش
طبعا لازم اخد دش ،دش بارد
ديما ،مش هينفع تحطى صورة ادهم على الكومدينو
عارفه ياسيف انا هحطها فى الدرج ،أظن محدش بيفتح الدرج
لأ متخافيش
ديما ، انا كنت عايزه اقول ان
ديما ، لو مستنيه أتأسف فأنا مش هتأسف
....
الى حصل ،او بمعنى أدق الى كان هيحصل ده حاجه احنا الاتنين كنا عايزنها
قصدك ايه
قصدى وصلك ياديما وأظن ان احنا كبار كفايه عشان نقدر نحدد احنا عايزين ايه ، وانتى مراتى يعن.....
لأ انا مش مراتك ،ولو انت نسيت انت لسه من شويه كنت بتقول هنبقى اصحاب او اخوات لكن مقلتش ان دى سكه عشان توصل للى انت عايزوه
انتى شايفه كده ياديما ،شايفه انى كنت بعمل سكه
اه
انتى بتضحكى على نفسك على فكره ،لولا كارما كان زمانا نايمين ع السرير ده وانتى بقيتى مراتى بجد
أسكت ، أسكت انا عمرى ماهكون ليك ،عمرى
أضحكى على نفسك ،بس صدقينى قريب وقريب اوى انتى الى هتيجيلى برجلك عشان انا متأكد انك عايزانى زى مانا عاوزك
أخرس ،انت بتحاول ترضى غرورك على حسابى
مش هرد عليكى الايام كفيله هى الى تعرفك ،وياله انا تعبان عايزين ننام
ننام ،يعنى ايه
انا يمكن عملت حاجات كتير فى حياتى غلط بس صدقينى عمرى مافرضت نفسى على واحده ست ،حتى لو متأكد انها عايزانى بس بتعاند نفسها
انا هنام ع الكنبه
نامى ياديما ع السرير وخلى ليلتك تعدى ،انا عامل الكنبه دى عشانى
بس
ايه اجى انام جمبك ع السريير
لأ انا هنام ،نام انت ان شالله تنام فى البانيو
احدفيلى مخده من عندك
فكرى كويس عشان العواقب هتبقى مش فى صالحك
ايوه كده ناس مابتجيش غير بالعينين الحلوه
مغرور
سمعتك على فكره ،تصبحى على خير
انا مش مصدق ،انك خلاص بقيتى مراتى
ولا انا كمان
انتى مش عارفه ،انا انهارده الدنيا مش سايعانى
بس انت هتزعل منى
انا عمرى ما ازعل منك،ليه بتقولى كده
بتتكلمى بجد ياديما
انا اسفه والله يا ادهم ،انت الى كنت مستعجل وانا كنت عايزه اقولك بس انكسفت
ولا يهمك ياروحى ،انا مش زعلان المهم انك معايه والايام جايه كتير
بجد مش زعلان
وهزعل ليه ، الى مش هيحصل انهارده هيحصل يوم تانى واحنا مع بعض
ان انتى تبقى معايه ،وبيتى وتنامى فى حضنى ده عندى بالدنيا كلها
والله هتجننينى بكسوفك ده ،بس براحتك انا مش هضغط عليكى
صباخ الخير
صباح النور
اسف خضيتك انا عملت صوت بس الظاهر انتى كنتى سرحانه
اه شويه
ديما ... هو انا غلست عليكى اوى امبارح
مش قوى يعنى
طب انا اسف ماتزعليش منى ،بصى اعتبرى الى حصل ده ماحصلش ونرجع تانى زى مااتفقنا ،انا عايز نعتبر السفريه دى هدنه وانا بستسلم وبرفع الرايه البيضه ،وياستى لو عايزانى أجيب كفنى واجيلك هعمل كده
لأ خلاص انا مش زعلانه ،وموافقه على الهدنه
طب فطرينى بئه انا شامم روائح تجنن
اه ،قول كده دى الهدنه دى مش لله
انتى عبيطه يابنتى هو فيه حاجه لله اليومين دول ،كله بتمنه
ماشى ياسى سيف ،خد الصينيه حطها بره وانا هجيب القهوه واجى
على فكره انا نازل بعد ما أفطر
ايه ،ليه
مفيش كنت موصى على عربيه ليه وكلمونى المعرض وقالولى ان الموديل واللون الى انا عايزه وصل فهروح استلمها واهو كويس عشان نسافر بيها
بس انت هتقدر تسوق المسافه دى ،يعنى عشان رجلك
اه انا بقيت كويس، ها هتعملى ايه عقبال ما اجى
مفيش هحضر هدومنا
ممكن تندهى هدى تحضرلى هدومى
لا انا هحضرهم مفش مشكله
ماشى انا هقوم اغير وانزل ،بجد تسلم ايدك الفطار تحفه
الف هنا وشفا
البنات الحلوين بيعملوا ايه
جهزتى الشنط ياديما
اها
طب انا هخلى هدى تجيبهم وانتى اسبقينى على العربيه ،اه مش هتروحى تشوفى عربيتى الجديده ياماما
ربنا يبارك لك فيها ويكفيك شرها،على مهلك ياسيف وسوق على مهلك يابنى
أدعيلى بس ياماما
تعالى ياديما ،نشوفها سوا وانتى روحى ياكارما اغسلى ايديكى عشان نتغدى
اوك يانانا، هتوحشيينى يادودى
وانتى كمان ، هكلمك كل يوم قبل ماتنامى
اوك
ديما ،اسمحيلى اتكلم معاكى شويه بصراحه
طبعا ياطنط
انا ست كبيره والشعر الابيض الى عندى ده مطلعش من فراغ ،بقدر افهم البنى آدم الى آدامى من نظرة عنيه
انا مش فاهمه ياطنط
انا عارفه ان انتى وسيف يعنى..... عارفه شكل العلاقه بينكم وعارفه انكم اتجوزتوا بس عشان كارما
سيف الى قالك
مانا قلت لك انا بعرف الناس من عنيها والى يشوفكم علطول هيفهم علطول ان الى بينكم
.......
يابنتى انا مش بقولك كده عشان ادخل فى الى مابينكم انا بقولك الكلام ده عشان حاجه تانيه خالص
ايه هيه
سيف مش وحش ياديما ،ربنا الى وقعه فواحده خرجت كل الوحش الى جواه خليته بنى آدم بارد مايهموش حد غير نفسه بس هو مكنش كده ،انا عايزه سيف ابنى القديم ،سيف الحنين سيف الى انا ربيته ،انا واثقه انك انتى الوحيده الى هتقدر ترجعه
انا ازاى
أدى فرصه لجوازكم ان ينجح ،ادى فرصه لنفسك ان تحبيه
احبه ، انا .....
يابنتى الى لازم تفهميه ان جوزك مات بس حاسس بيكى اكيد مش هيكون مبسوط وهو شايفك حابسه نفسك وعايشه على ذكراه،ديما يابنتى دى مش خيانه بالعكس
سامحينى ياطنط انا مش هقدر
طب ممكن أسألك سؤال بس تجاوبينى عليه بصراحه
اكيد ياطنط
هو انتى مش حاسه بأى حاجه حتى ولو أد كده ناحية سيف
........
خلاص انا كده اطمنت ،بس نصيحه من ست ربنا يعلم بتحبك زى ماتكونى بنتها وأكتر ،سيبى نفسك ،تروحوا وتيجى بالسلامه ،لااله الا الله
محمد رسول اللهفى حاجه ياديما
ها .... لأ اتأخرت كده ليه
مفيش كنت بدور على سيديهات عشان نتسلى ع الطريق ، ياله
اه،ياله
تفضلى مولاتى
هههههه ،ده ايه الدلع ده مولاتك مره واحده
ومش اقل منها،انتى اول واحده هتركب فى المكان ده
امممم،وده معناه
ولا ليه اى معنى
حلو ولا اغير الاغنيه
لأ تمام
عجبتك العربيه
اها حلوه اوى ، ربنا يبارك لك فيها
واللون
حلو
مهو يتتكلمى يا أما هنام منك ونخبط ونتقلب ع الطريق ، وانا عملتها قبل كده وعادى اعملها تانى
بعد الشر ،فالكم فى داركم
ههههه ،جبتيها منين دى يابتاعت الجامعه الامريكيه
مش عارفه ،جت معايه كده
طب ياله
ياله ايه
اتكلمى معايه
اوك،بس اقول ايه
مش عارف انا تقريبا معرفش عنك حاجه
عايز تعرف ايه
مثلا احكيلى عن صحابك فى الجامعه
مكنش عندى
معقوله ،معندكيش حد لابنات ولا ولاد
لأ ولاحد
ازاى كده
انا من ساعة ماجيت مصر فضلت مى وداليا هما اصحابى الوحيدين ، وبعدهم شيرين جارتى
بس
اه بس، هو انت كان ليك اصحاب كتيره
اممم فيه مازن طبعا وكان معانا اكرم وخالد ودينا وماجد الى انتى شفتيه فى المكتب عندنا
وماريهان
اه بس هى مكملتش فى هندسه ،يعنى سنتين وحولت تجاره
اه ،بس الظاهر انكم لسه صحاب لغاية دلوقتى
ها،مش قوى
لا ياراجل
اول مره مازن يتصل فى وقت مناسب ،الو يازفت
ازيك يا عريس ،عملت ايه امبا....
قبل ماتكمل ديما معايه فى العربيه وانا مشغل الاسبيكر
يالهوى يعنى انا ع الهوا
ايوا ،فلم نفسك وخد بالك من كلامك
هحط الفلتر ، ديما ازيك مبروك ياعروسه
ميرسى يا استاذ مازن
استاذ ايه ماقلت لك هنبقى نسايب قريب
نسايب ازاى
وانت مالك انا بكلم مراتك
تحب انزل على جمب واسيبلكم العربيه
ياريت
مازن لم نفسك ،بدل ما اعملها معاك
خلاص ياعم ،بس انا بجد محتاج ديما فى موضوع مهم
والله ، اتفضل خد راحتك ياخويه
ديما ،انا عايز اتجوز مى صاحبتك
نعم ياخويه
مى صحبتى انا
اه ياجماعه ،مالكم مستغربين ليه
انت مش شايفها غريبه
هى مرتبطه
مش فكرت مرتبطه
يابنى انت واخد بالك من الفرق الشاسع الى مابينكم ،هى مابتسبش فرض وانت مابتسيبش الكاس من ايدك
وبتقول عليه انا الى حمار ،لعلمك انا من يوم فرحك ماحطتش لاكاس ولا سجاره ملغمه فى بؤى
اه فرحى الى من اول امبارح تصدق مده
انا مقرر مش هشرب تانى
انتى عجبك الى بيقوله ده
مش مهم يعجبنى انا ،المهم يعجبها هيه
انتى هتجنيني انتى راخره
ماتهدى بس انت متنرفز كده ليه
لتكون عينك منها يابرنس
اتفضلى ، عايزه تجوزيها للحمار ده
هو انت فاتحتها
انا بس مجرد لمحت كانت هترضبنى بالنار
عاقله
طب قولى لى ياديما وسيبك م الواد ده ،هتساعدينى
خلاص يامازن ،اوعدك هكلمها
حبيبتى والله
متلم نفسك ياض من دى الى حبيبتك
ههههههه، معلش طلعت فلته سلام ياسوفه
سلام ياخويه
معرفش انتى ليه طاوعتيه ،رغم انك عارفه انها هترفض
وانا ليه اقرر عنها ،من حقها هيه بس الى تقرر
مش عارف ،مازن جدع وطيب جدا ،بس ماينفعش لمى
هقولها وهى تقرر
براحتك
الله،انت عرفت منين
عرفت ايه
دى القريه الى بيشتغل فيها طارق ابن خالو عبد الله
انا معرفش ،هى جت معايه بالصدفه كده
بس صدفه حلوه،انا بحب القريه هنا اوى
طب كويس ،ياله بينا
ديما،مش ممكن وحشتنى اوى
ايه ياعم ،ايدك
هههه،انت اكيد جوزها
اه جوزها،يعنى توعى ايدك دى
هههههه ،انا طارق
مايفرقش معايه ،ياعم سيبها بقولك
ياعم اهدى انا ابن خالها ،وعشان ترتاح اخوها فى الرضاعه
ولو
انت دمك حامى كده ليه،بقولك اخوها فى الرضاعه
مايضرش
طب انا ماتعرفتش بيك
انا سيف الجيار جوز ديما
وانا طارق عبدالله ،معلش مجتش فرصه نتقابل قبل كده
كويس برضو
عامله ايه يادودو ،مبروك ياحبيبتى
الله يبارك فيك يا طارق عقبالك
قريب ان شاء الله
ياله نطلع ياديما عشان انا تعبان
اه،معلش ياطارق احنا لسه واصلين وسيف تعبان م السواقه
اه طبعا ،انت حاجزين سويت رقم كام
٣١٢
ايه ،... طب تعالوا معايه
خليهولك ،انا عايز السويت الى حجزته
شكرا ياطارق،اكيد هناخد المفتاح
اكيد هنشوفك تانى ياطارق
اكيد
وااااو.... ده تحفه
اه حلو
حلو بس ، ده تحفه
عادى يعنى
هو انت ليه اتضايقت من طارق
مانتش شايفه البشمهندس عمال يفعص فيكى ازاى أدامى ، ومش عايزانى اضايق
ده اخويه
وليكن ،انا ماشفتوش وهو بيرضع معاكى ،وبعدين انتى عايزه تفهمينى ان ده كله ادك
اه والله
معرفش،انا عايز امشى من هنا ،تعالى نسافر حته تانيه او نروح اى فندق تانى ،انا القريه هنا مش عجبانى
بس انا عجبانى
ماشى ياديما،لعلمك انا السويت التانى كنت حاجزوا بسريرين والى ادهلنا ابن خالك الغتت ده بسرير واحد وانا مش هنام على كنبات ،نامى انتى فى البانيو بئه
اسف ،نسيت اخد هدومى معايه
مفيش مشكله ، هنتطلب اكل
الصراحه انا ميت م التعب ورجلى شده عليه
حاسس بأيه
مفيش ماتقلقيش ،انا بس محتاج انام شويه وهبقى كويس
متأكد
اها،هى ساعه وهقوم كويس،ماتيجى تنامى انتى كمان
ايه، لأ انا هتفرج ع التى فى
ماشى براحتك
لسه كنت بسأل ديما عليك
والله،طب عن أذنك
انا عايزك بس
لا والله مش فاضى
صدقنى مش هتندم
اتفضل
خير
هو انت اتجوزت ديما ليه
نعم ،عن اذنك
استنى بس ،اقعد انت حمقى كده ليه
اصلك بتسأل اسئله غريبه
طب هوضحلك ،انا عارف ان السويت الى اختارته بسريرين
وايه يعنى ،انت مالك اصلا
كلنا استغربنا لما عرفنا ان ديما هتجوز بعد ادهم لان الكل عارف هيه اد ايه كانت بتحبه ،بس انا الوحيد الى عارف ان ده مش حب
نعم ،عايز تفهمنى ان ديما مابتحبش ادهم
ايوه
غلطان
لأ مش غلطان ،انا هحكيلك العلاقه بينهم ازاى ،العلاقه بينهم ابتديت لما ديما جت مصر كانت لسه فاقده مامتها ومدمره ،مكنش حد جمبها يعوضها عن مامته ،ياسر طول عمره مشاعره بارده حتى احنا دايما كنا بنقول عليه شبه الانجليز عشان كده لما سافر لقى نفسه معاهم اكتر من هنا لانه شبهم ،وعمى مصطفى رغم حنيته لكنه راجل عسكرى يعنى مشاعرى مش بتظهر بسهوله ،هنا ظهر ادهم بحنيته وطيبته واحتوى ديما وعوضها عن كل الى ناقصها بس فى نفس الوقت كان محتكرها
محتكرها ازاى
يعنى هوكان الاخ ،والصديق والاب والام وكل حاجه ،ديما مكنش ليها صحاب هنا خالص غيره
ديما مكنش عندها خيارات ،فاهمنى ياتحبه ،ياتحبه ملهاش حل تانى
قصدك انه تعود بس مش حب
ايوه بالظبط كده ،يمكن ديما لو حياتها عاديه مكنتش حبت واحد زى آدهم ،ديما عايز واحد زيك كده دمه حامى بيغضب ويثور ويغير مش زى ادهم الى كانت شخصيته ضعيفه هشه رغم انه كان ظابط ناجح بس مكنش ينفع ديما
......،
انا مااعرفش طبيعة علاقتك بديما ،ولا سبب جوازكم ،بس كل الى اعرفه انى حاسس انها مياله ليك بس هيه مش هتعترف بسهوله ،فأديها وقتها وخليك جمبها
اكيد
أوم روح لمراتك
انا متشكر اوى ياطارق
بس انت برضو غتتت
صحى النوم ،كل ده نوم
نتمشىمش انا قابلت طارق
بجد، أمتى
وانا نازل
عشان كده اتأخرت ،انا عارفه طارق عامل زى مايكون مامتى وبتوصى المدرسين عليه فى اول يوم مدرسه
بس والله لذيذ
والله
هو لذيذ بس غتت
تيجى ازاى دى
طول ماهو بعيد عنك ،هو لذيذ لكن اول لما تكونى معايه ويقعد يفعص فيكى ،يبقى غتت
ايه يفعص دى ياسيف
ده المصطلح السليم ،لما يبقى هو اد الحيطه وانتى اد العصفوره ويحطك تحت دراعه ،يبقى اكيد بيفعص ،على فكره هو فاهم الحضن غلط
ياسلام
امممم ،تعالى احضنك وانا اوريكى الحضن بيبقى ازاى
سيف
عيونه
سيف
الله ،ماقلنا عيونه
سيف ،هو انت بتغير عليه
بموت..... مش بس بغير
........،
ديما انتى بتاعتى ، مبحبش حد يلمسك حتى لو كان اخوكى ياسر مش اخوكى فى الرضاعه
كده احلى
وكده احلى
اممم ،كده أحلى
نمشى
اها ،ياله
جعانه
اوى
طب ياله ،تحبى نطلب عشا ولا نتعشى فى اى مطعم
اه ممكن ،فى هنا مطعم ايطالى بيقدم اكل تحف....
لأ هنتعشى فوق ،انا لا عايز اكل ايطالى ولا اسمع اى سيره عن ايطاليه
اشمعنا،....اه عشان فرانكو
اه ياختى ،وسكت قليلا وابتسم ثم أكمل: ماقلنا بنغير
طب نطلب الاكل فوق
تاكلى ايه
أكلنى على ذوقك
خايف اطلب حاجه ماتعجبكيش ، انا معرفش انتى بتحبى ايه فى الاكل
الى هتطلبه هيعجبنى ، انا داخله اغير هدومى
اوكديما..... انا بحبك
انت بتقول ايه ياسيف
بقول،بحبك
بس احنا ماتفقناش على كده ياسيف
وهى دى حاجه فيها اتفاق ياديما
ايوه ،احنا هنطلق كمان سنه ويمكن قبل ايه لازمتها تعقيد الامور
هو انا لما اقولك بحبك يبقى بعقد الامور
ايوه
ليه
هو ايه الى ليه
ليه بعقد الامور،ليه هنتطلق،ليه مانكملش مع بعض
عشان احنا متفقين
اتفاق ورجعنا فيه ،مين هيحكمنا
انت الى رجعت فيه ،انا لسه عند اتفاقى
يعنى عايزه تفهمينى انك مابتحبنيش ،بصيلى كده فى عنيه وقولى انك مابتحبنيش
.......
بصييلى ،قولى ساكته ليه انطقى
أسكت ياسيف
لأ مش هسكت ،ياله قولى
اسكت ،انت ايه مابتفهمش ،مبحبكش ،مبحبكش
كدابه
سيف ،انت هتنام بهدومك
اممممم
سيف انت شارب
لأ لحيه
سيف ،فوق وكلمنى
لاهو انا بشرب كل ده ده عشان افوق
انت بتهزر
ديما بطلى رغى ،هشششش عايزه انام
ماشى ياسيف ،النهار ليه عنين
خخخخخخخخخخ
الو مى
السلام علييكم ياعروسه
اسفه وعليكم السلام
اخبار العرايس الحلوين ايه
الحمد لله
صوتك مبسوطه
مبسوطه وخايفه
طب قولى لى خايفه من ايه ومبسوطه ليه
بصى هما الاحساسين سببهم واحد ،سيف قالى امبارح انه بيحبنى
والله ،مبارك طب كويس جدا ،المفروض تكونى مبسوطه ليه خايفه
حاسه انى بخون ادهم ،انا وعدته انى مش هحب غيره
لا طبعا انتى بتفكرى ازاى ياديما ،ياحبيبتى لازم تتقبلى فكرة ان ادهم خلاص مبقاش موجود
ايوه ،بس
مفيش بس ،انا هديكى مثل صغير ،الرسول عليه الصلاة والسلام
عليه الصلاة والسلام
كانت لما زوجه من زوجاته بتموت كان بتزوج من غيرها ،هل معنى كده انه استغفر الله العظيم بيخون ذكراها لأ طبعا ،بس دى سنة الحياه هو كان بيعلمنا ان الحياه مش بتوقف على موت حد وافضل مثل على كده انه بعد وفاته حياتنا كلنا استمرت ،مش أولى لو كانت الحياه بتقف لما حد بيفارقها كانت الحياه تنتهى بموته هو سيد الانام
صح
حبيبتى عيشى حياتك ،ارمى الماضى ده جوزك حلالك لو مكنتش مشاعرك تتحرك ليه ،تتحرك لمين
مش عارفه ،حاسه انى قلبى مقبوض ،خايفه احبه ويجرحنى
ديما حبيبتى ،انتى حبيتى سيف مش لسه هتحبيه
لأ طبعا،انا منكرش انى برتحاله ،وببقى مبسوطه وانا معاه ،بس مش لدرجة حب
وده حلو اوى لغاية دلوقتى ،مش مطلوب منك اكتر من كده فى الوقت الحالى
يعنى ده رأيك
ده الصح
طول عمرك انتى يامى الى بتريحينى
ربنا يريح قلبك ياحبيبتى ويبعد عنك كل شر
اللهم امين ، على فكره انا عايزه اقبلك لما ارجع مصر ،عايزاكى فى حاجه مهمه
ماشى ياستى ، اول ماتنزلى هجيلك
ماشى سلام
صباح الخير
صباح النور
فطرتى
مستنياك
طب ننزل ولا نطلب هنا
لأ هنا،ممكن ننزل بعد الفطار
زى ماتحبى
هطلبلك فطار على ذوقى المره دى
وانا موافق ،هتصل بماما واطمن على كارما امبارح مكلمتهمش
انا طمنتهم علينا لما وصلنا وكلمت كارما
كويس انك عملتى كده ،انا نسيت خالص اكلمهم،انا هقوم اكلمهم
اوك
فيه حاجه
مش عارف لابابا ولاماما ولا كارما بيردوا
طب ماتقلقش تعالى كل، وبعد الفطار نكلمهم تانى لو ماردوش نتكلم ع الارضى
تفتكرى ،ايه الى مخليهم مايرضوش كلهم
يمكن بيتفسحوا مع بعض ولا حاجه ،شويه ونكلمهم ياله كل
يارب يكونوا بخير
ديما ،انا بتأسفلك على الكلام الى قلته امبارح،ولو يعنى تقدرى تنسيه اعتبرينى ما قولتوش
تؤ تؤ ،مش هينفع
للدرجه دى ضايقك الكلام،لدرجة انك مش قادره تنسيه
ومين قالك انى اضايقت ،بالعكس
عشان انتى.... انتى قلتى ايه بالعكس يعنى انتى ماتضيقتيش
تؤ تؤ
خالص
بص، الصراحه الى ضايقنى انك نزلت شربت ، وانا مش عايزاك تشرب تانى
ولا هحطه فى بؤى
تبقى احلف بأغلى حاجه عندك
وحياة ديما ما هشرب تانى
يعنى انا اغلى حاجه عندك بجد ياسيف
اه والله ياديما ،انت بقيتى اغلى حاجه عندى فى حياتى ،انتى بقيتى النفس الى بتنفسه ،مش عارف حياتى من غيرك هتكون عامله ازاى بس الى عارفوا انى عمرى ماهسيبك تخرجى من حياتى ،الا لو مت
بعد الشر عليك ياسيف ،انا مقدرش اعيش من غيرك
بجد ياديما ، يعنى بتحبينى
خلاص مش عايز رد ،مش هبقى طماع ،كفايه عليه انك تكونى جمبى
انا بس عايزاك ياسيف تصبر شويه عليه ،يعنى لغاية لما ات....
هصبر ياحبيبتى ،ان شاللله لآخر العمر ومش مستعجل على حاجه براحتك خالص ،اتفقنا
اه ،اتفقنا
اهى ماما بتتصل ،الو ايوه ياماما
مسافة السكه وأكون عندكم
سيف ايه الى حصل
ريهام فى مصر ،حاولت تاخد كارما ،ماما حاولت تمنعها بس كارما كانت خايفه فوقعت واغمى عليها ونقلوها الى المستشفى
ايه،معقول
لمى حاجاتنا بسرعه ياديما لازم نرجع مصر فورا ......ريهام انتى ايه الى جابك، وبعدين ايه الى انتى لابساه ده
ايه ياسيفو ، وحشتنى هو انا ايه ماوحشتكش
وبعدين مش انا مراتك ،يعنى انام معاك هنا ،مش لوحدى
وده من أمتى الكلام ده ،ماكنا عايشين فى بيتنا وكل واحد منه ليه أوضه
خلاص بئه مبيبقاش قلبك أسود
انت عاييزه ايه ياريهام ،عشان الجو بتاع وحشتك ده مابقاش يخيل عليه
مش عاييزه حاجه ، عايزه جوزى
وده من أمتى ،صحيتى الصبح لقيتى نفسك كده
مشتقالك
اخرجى بره ياريهام ،عايز انام
كده ياسيف للدرجه دى ،فيها ايه زياده عن كل الزباله الى عرفتهم ،دايما كنت بتلف وبترجعلى عشان انت عارف قيمتى ،ليه المره دى مختلفه
مش فاهم قصدك
الست ديما ولا انت فاكرنى مصدقه انها سكرتيرتك ،بس آخر حاجه كنت اتخيلها ان انكل اشرف يسمح لعشيقتك تقعد معاك فى نفس البيت
اخرسى ،هى مين دى الى عشيقتى ،ديما ضفرها برقبة عشره منك وأشرف منك ومن امثالك
هى حصلت ياسيف ،بس ورحمة بابى لهدفعك تمن القلم ده غالى اوى ،ومبقاش ريهام الفيومى ان ماسففتك الترابأترزع يازفت ،خير عايز ايه
: ايه ياعم المعامله دى
هو كده وده الى عندى ،هتقول ولا تغور تمشى
خلاص ياعم هنطق،انا عايز أشتغل
نعم ياخويه ،حد قالك عنى مكتب تشغيل ،وبعدين انت ياض مش أبوك وزير يعنى ممكن يشغلك فى اى حته عايزها
انا مش عايز اشتغل مع أبويه ، انا مش عايز حاجه تكون ليها علاقه بيه
ليه يابنى
يوووه ياسيف ، هيسمعنى كلمتين ويقولى من أمتى ،وانت طول عمرك صايع والكلام السخيف ده
طب انا مطلوب منى اه
عايز أشتغل معاك
نعم ياخويه ،تشتغل فين ،وانت أش فهمك فى شغلنا
هو انت نسيت انى خرج هندسه زيك ونفس القسم كمان
لأ انت الى نسيت انت كنت بتنجح أزاى
عارف ياسيف انى كنت بنجح بالكوسه عشان أبويه ،بس مايمنعش ان الدراسه ملهاش علاقه بالشغل وان الشغل بينجح بالخبره
وانت بئه عندك خبره
لأ معنديش ،بس ناوى أشتغل معاك وأبتدى من الصفر عشان افهم الشغلانه من الجدور
مش عارف يامازن
عشان خاطرى انا هعمل اى حاجه،ممكن أبريلكم الاقلام أو أقعدلكم ع الورق بدل مايطير ،اى حاجه
وكل ده بركات ست مى
الصراحه مانكرش انى فكرت انى أشتغل عشان اعرف أتقدملها،بس بعد كده فكرت بجد انى كبرت ومعرفش اى حاجه فى الدنيا غير الشرب والسرمحه ،لأمتى حياتى هتفضل كده ،لازم يكون فى حاجه صح فى حياتى
هو انت فكرت بجد فى موضوع مى ،مش عارف حاسس انه مش هينفع
ليه بتقول كده
عشان انتوا مختلفين ،وماقصدش فى الطباع ،انا أقصد فى المستوى الى عرفته من ديما ان مى حالتهم الماديه على أدها جدا ،تفتكر دولت هانم وابوك الوزير هيرضى يناسب امام جامع
بص ياسيف ،انا عارف ومتأكد انهم هيعارضوا بس انا مش فارق معايه ،هما اصلا مش موجوديين فى حياتى عشان يبقى من حقهم يوافقوا او مايوافقش ،انت عارف بابا طول النهار فى الوزاره وماما فى أعمالها وجمعياتها ،وانا وسامر آخر حاجه يفكروا فيها ،دانا ساعات بقول انهم افتكرونى سافرت مع سامر من كتر مانا مابيشوفنيش ،لو ماوافقوش انا هتجوز مى غصباًعن عين اى حد
على العموم انا اتمنالك كل خير ياصاحبى
حمد الله ع السلامه
اهلا ،الله يسلمك
كنتى مسافره
ايه، يعنى
بس غريبه ده البشمهندس سيف كمان كان ف أجازه ،صدفه غريبه
.......
اصل فى واحد صاحبنا من ايام الجامعه شاف سيف ف السخنه وقالى انه كان معاه واحده ،لما وصفهالى ،أكنه بيوصفك
انا،يخلق م الشبهه أربعين
بتحصل برضو،نفس الاجازه نفس الشبه نفس المكان ،اممم بتحصل
هو حضرتك عايز ايه بالظبط، عشان انا مش فاضيه
امممم، يعنى نعمل مع بعض مصلحه بما أنك ليكى فى الجو تعالى نقضى الويك أند مع بعض وصدقينى مش هتندمى
بئه حتة بت زيك ،تييييت ،تمد ايدها عليه انا
حبيبتى انتى كويسه
ماجد ازيك ،كنت عايز حاجه
أبدا انا كنت داخل لبشمهندس أشرف وكنت بقول لمدام ديما تشوفهولى لو فاضى
طب أدخله ،أصل ديما مشغوله عندنا أجتماع مهم ،وألتفت الى ديما: الاجتماع جاهز
اه
اه صحيح ياماجد مش تباركلى ،مش انا أتجوزت انا وديما
أيه امتى
يعنى من ٣او٤ أيام ،مش بنعد الايام الحلوه مابتتعدش ،والتفت الى ديما : ولا ايه ياحبيبتى
اه طبعا
الف مبروك ،عن أذنكم
أذنك معاك
ضايقك
أيه،لأ أبدا
ماتكدبيش عليه
ايه ياسيف ،ياله عشان الاجتماع والناس مستنيه
طبعا انتم كلكم مستغربين انا جمعتكم هنا ليه دلوقتى ،انا بس حبيت أبلغكم انى انا ومدام ديما أتجوزنا الاسبوع الى فات
ايه ياجماعه ماسمعتش مبروك
انا طبعا بتأسفلكم اننا ماعملناش فرح ،طبعا عشان انتوا عارفين ان والد ديما لسه متوفى ،بس ان شاء الله هنعمل حفله بمناسبة أفتتاح شركتى وهنحتفل بزواجنا كما ن ، وكلكم معزومين طبعا ،تقدروا تتفضلوا
ديما
نعم
ليه الدموع ياحبيبتى ،انا افتكرت انك هتكونى مبسوطه
انا بعيط عشان فرحانه ،فرحانه اوى ياسيف
طب والى فرحان يعيط ،ايه ياحبيبى بس انا عايز أشوفك بتضحكى وبس
اسفه ،ماقصدش ابقى نكديه
ماتقوليش اسفه ياحبيبتى ،انا الى أسف المفروض ده يكون م الاول ونعمل اكبر فرح ونعزم كل الناس وً...
الفرح هنا ياسيف ،واشارت الى قلبها
وقلبك فرحان
جدا
دما ،انتى احسن حاجه حصلت لى فى حياتى
وانت كمان ياسيف، احلى حاجه حصلت لى فى حياتى
بحبك،بحبك اوى يا احلى حاجه فى عمرى
عارفه انا نفسى فى ايه دلوقتى
فى ايه يابنتى ،انا قلت حاجه ،انا نفسى فى محشى
محشى
اه محشى وانتى دماغك راحت فين ،وسكت قليلا كأنه يفكر : فهمت انتى فكرتى فى ايه وانا الى فاكرك مؤدبه ،لا ياختى انا اخاف على نفسى انتى معندكيش اخوات صبيان ولا ايه
لا والله
اه والله ،نفسى اكل محشى
محشى ايه
محشى ورق عنب ،اسمعى فى مطعم هنا جمبنا بيعمل محاشى تحفه قومى نتغدى فيه
تؤ تؤ
تعالى والله تحفه
تؤ تؤ ، انا هعمله
نعم ،انتى تعملى محشى وتلفى وتسبكى
اها
مش مصدق الصراحه
لييه ،مش ست
دانتى ست الستات
ايوه كده اتعدل ،تسمحلى اروح بدرى ساعه بئه اصل جوزى طالب محشى وعايزه اروح احضرله لى
بجد ، هتعملى ليه
اها ،ها هتدينى الاذن
طبعا ،ولو انه عذر غير موجود على لوائح شئون العاملين ،بس من بكره هضيفه،اى موظفه بأمكانها أخذ ساعه أستئذان وذلك لصنع المحشى ،ها ايه رايك فى الدباجه دى
هههههه. ،حلوه طبعا ،هقوم انا
كده حاف
عايز ايه ياسيف
يعنى بوسه كده،حتى ولو أخويه تصبرنى ع الجوع لغاية لما تخلصى أكل
تؤ تؤ
مهو انا لو مسكتك تأكدى انها هتكون مش أخويه خالص
برضو تؤ تؤ
قلت لك ،لو مسكتك مش هرحمك
عشان خاطرى ياسيف سبنى
تؤ تؤ
وحياتى ياسيف
هسيبك بس على شرط ، تديينى بوسه على خدى هنا
لأ طبعا
طب خلاص انا هاخد انا البوسه بتاعتى واكيد مش هتكون فى خدك خالص
طب خلاص ،بس ابعد شويه
ولو غدرتى
خلاص ياسيف ،ابعد بئه
على فين ايه الكروته دى
ماخلاص بئه ياسيف ،سبنى
يابنتى انتى مضحوك عليكى ،انا هعرفك البوس بيبقى ازاى
والله ياسيف ان ماسبتنى ،مش هعملك محشى
لأ كده انا مضطر اسيبك
ديما
نعم
بحبك
وانا كمانديما
نعم
بحبك
وانا كمان
السلام عليكم
وعليكم السلام ياحبيبتى ،راجعه لوحدك ليه فين سيف
لأ مانا راجعه بدرى
ليه ياحبيبتى ،تعبانه ولا حاجه
لأ ياطنط أطمنى ،كل الحكايه ان .... ان احم. يعنى سيف طلب محشى فجيت عشان الحق اعمله
هههههه واللله سيف ده بيدلع ،طب ماكلمتنيش ليه اقول لهدى تعمله
لأ مانا الى هعمله
انتى
ايه ياجماعه ،هو انا مش ست ،والله بعرف اعمل كل حاجه
ياحبيبتى ماقصدش، دانتى ست الستات كلهم ،بس انا عامله على تعبك
مفيش تعب ولا حاجه ياطنط، انا اصلا بحب الطبخديما
نعم
مانمتيش
تؤ تؤ
مضايقك
تؤ تؤ
طب مبسوطه
.......
طب كويس ، السكوت أحسن من ،تؤتؤ
......
انتى عارفه انى مبسوط اوى
......
هو انا هفضل اتكلم مع نفسى كتير كده مش ناوى تردى عليه
ماتنام بئه ياسيف ،مش كنت نايم بره ع الكنبه
الصراحه النوم طار من عينى
وانا عايزه انام
طب ماتنامى هو انا ماسك عيينيكى الحلوين دول .... أخ نسيت ده انا غبى اوى
ايه نسيت ايه
افتحى بس نور الاباجوره الى جمبك
فى ايه ياسيف بتدور على ايه الساعه دى
استنى بس،انا كنت جايبها معايه بس لما لقيت كارما قلت لما تمشى أديهالك
هى ايه
أستنى بس ... اهيه
أتفضلى ياستى ،حاجه بسيطه
أيه دى
دى مدرعه صغيره بمناسبة سته أكتوبر،ايه ياديما هديه أفتحيها انتى خايفه
ده ياستى قلبى ومفتاحه ،اهو الاتنين ملك ايديكى
ايه معجبتكيش
لأ ،حلوه اوى
امال مالبستيهاش ليه
عشان... عشان
اه ،فهمت
سيف ،انا آسفه انا وعدته انى عمرى ماهقلعها من رقبتى
مفيش مشكله ياديما
هحتفظ بيها
مفيش داعى
هتديها لحد تانى ،مش انت قلت ان ده قلبك ،عايز تديه لحد تانى غيرى
لأ طبعا
يبقى خلاص سيب قلبك معايه
صدقينى ياديما انا سايب قلبى معاكى ،بس المشكله ان قلبك انتى الى مش معايه
ليه بتقول كده ياسيف
خلاص ديما ،أطفى النور عايز انام
بس ياسيف
ديما ،انا ورايه شغل الصبح وانتى كمان فخلينا ننام
ديما... ديما
أشربى ميه
أحسن
الحمد لله
طب ياله أ رجعى نامى
صباح الخير
صباح النور
ايه الى مصحيك بدرى
عندى مشوار قبل ماروح المكتب
مش هنروح سوا
بقولك عندى مشوار،نروح سوا أزاى
ما خدتش بالى
أسف ،صاحى مودى وحش
انا السبب
لأ ،حاجات كتير فى دماغى عايزه أعملها ،والوقت بيجرى والافتتاح قرب
لو فيه حاجه أقدر اساعدك فيها
لو أحتجت حاجه ،هقولك أكيد
طب انا انهارده بعد الشغل هعدى على شيرين ،عايزاها تجيبلى هدومى من الشقه
مفيش مشكله بس متتأخريش
أوكى
صباح الخير
صباح النور
تعالى أفطرى معانا ياحبيبتى ،جوزك سبق بيقوله عنده مشوار
مانتى عارفه ياماما انا مش بفطر
كده مش هيطلعلك عضلات ،ولا هتعرفى تهزمى المرض الوحش
اه ، أكيد أوعدك ابطل العاده الوحشه دى
أستنى يابنتى نمشى سوا ،طريقنا واحد
مش هينفع يا أنكل عشان عندى مشوار بعد الشغل فلازم أخد معايه العربيه
الى يريحك
همشى انا عشان أوضب الاوراق قبل الاجتماع،هو الاجتماع الساعه كام
الساعه١٢
تمام ،عن أذنكم ،مع السلامه ياكوكى
مين الى البهيم الى فتح الشباك
أنا
سيف ،ايه الى جابك بدرى كده ، في حاجه حصلت
يابنى انت مش قلت لى ، انك عايز تشتغل معايه
أوبس ده انا سقطت
وربنا انت مافالح،قوم ياض فيه أجتماع ف الشركه مهم
هو انت جاى ليه ياسيف ،وفكك من جو الشغل ده انت أصلا مكنتش مقتنع انى اشتغل معاك فقولى جاى ليه
قوم بس البس وف الطريق احكيلك
فى الطريق احكيلك ،تبقى فيها حكايه ،ماشى ياعم قايمين بس أصلى الضحى الاول
ماشى ياخويه ،خلص وبعدين قبل ماتصلى الضحى فيه فجر بذمتك صليته
لأ ليه ،مانا هصليه ضحى
ياحمار الضحى حاجه والفجر حاجه
لأ مهو انا يبقى مؤدب وانام بدرى واصليه ضحى ،يأما أبقى قليل الادب واسهر وساعتها اسمع الفجر اختارلكم حاجه ماتزولنيش
غور يامازن ، ياله خلينا نخلص
بس غريبه ،انا فى الفتره الاخيره حسيت ان ديما ابتديت تحبك
وانا كمان وصلنى نفس الاحساس يمكن ماقلتهاش بس حستها فكل حركتها وحسيت اننا قربنا من بعض اوى واننا ممكن نكون زوجين طبيعين ،بس الظاهر مش مكتوبالى
يابنى ماتصبر عليها شويه انتم بقالكم اسبوع بس متجوزين ، يعنى لسه العمر أدامكم ،انت صبرت على ريهام خمس سنين مش قادر تصبر عليها شهر
عارف انا صبرت على ريهام بس مكنتش متعذب كده ، لكن مع ديما حاسس انى بموت كل يوم بتبقى فيه جمبى وحاسس انها بتحب حد تانى ،بحس انى هتجنن
يابنى جوزها ميت ،يعنى الموضوع بسيط شوية اهتمام على شوية حنيه هتلين
يابنى بقولك بتحلم بيه وهى نايمه ،يعنى لسه بتحبه
يعنى عشان قالت اسمه وهيه نايمه يبقى خلاص مابتحبكش
طب وسلسلته ودبلته الى مش راضيه تقلعهم
يابنى البنات دماغهم غيرنا ، يعنى بتتعلق بسهوله بس برضو ممكن ينسوا بسهوله ،أصبر انت بس وان شاء الله هتنول
والله انا قرفت ،حاسس انى تعبت مش قادر أكمل
مابلاش الطاقه السلبيه دى بئه
مش عارف كمية التفائل دى جايبها منين
من السوبر ماركت
ماشى ياخفيف ،المهم ركز معايه دلوقتى ماهى جايه الشركه
ايه ،يابنى ماتصبر والله ديما بنت حلال بلاش عك بئه
يابنى أصبر وبلاش حموريه ، انا جايب ماهى فى شغل ،جايه تترجم للجماعه الطيلان ،وانت عارف حركاتها فعشان كده عايزك تمسك لجامها ،بس وحياة ابوك من غير حموريه يامازن مش عايزها تيجى جمب ديما يامازن فاهمنى
فاهمك ياكبير
السلام عليكم
وعليكم السلام ،عامله ايه يادودو
تمام الحمد لله ،يابنتى مش قلت لك عايزاكى تيجى مصر عشان موضوع مهم
يابنتى صبرك عليه ،انا هنا فى القاهره ،بس مع بابا فى المستشفى مش هينفع اقابلك اكتر من ساعتين ،عشان ارجعله تانى المستشفى
ساعتين بس يامى
والله ياديما ،انا هخطفهم بالعافيه ،خالد مش فاضى فهيجى بس ساعتين يقعدهم مع بابا عقبال ما اشوفك
تمام ،خلاص تعالى ع الشركه وانا هتصرف
ماشى ياحبيبتى بس اعملى حسابك ماينفعش اتاخر
خلاص تمام هستناكى ،على ٣ كويس
تمام اوى ،اكون فضيت
حمد لله ع السلامه
الله يسلمك
أ زيك ياديما
انا كويسه الحمد لله
مفيش اخبار
أخبار عن ايه ،اه ،يعنى هى هتجيلى انهارده وهافتحها وهرد عليك
هتيجى هنا
اها
بجد ،طب انا عايز اشوفها واكلمها
ماتصبر ياض كده ،هى ديما هتكلمها ولما توافق ابقى اتنيل كلمها
يابنى ماتحترمنى شويه أدام مراتك ، حتى عشان مى صاحبتها
طب ياله ياخفيف ع المكتب
هاى ،انتى كنتى قولت لى اسمك ايه
مدام ديما ياحبيبتى
اه افتكرت،هو سيف جوا
ايوه
ميرسى ،ماتتعبيش نفسك انا عارفه الطريق
مرحبا ايتها الجميله
مرحبا سنيور
كيف حالك انت وهذا العنيد
لقد أصبح هذا العنيد زوجى
ههههه كنت متوقع ذلك ،فلقد أخبرتك انه سيكون أحمق ان لم يكن يحبك
انا أيضا احبه
اتعلمى انى احسده ، هل من الممكن ان اطلب منكى خدمه
لو كان بمقدورى فعلها ،سأفعل بكل سرور
أريد ان أذهب الى حى الازهر ،اريد ان ارى الفن الاسلامى ،سمعت كثيرا عنه ورأيت صور له ولكنى أريد ان اراه فى الحقيقه
اه، صدقاً لا يمكننى ،ولكنى يمكنى ان اوفر شخص لك يساعدك
سأكون شاكرا لكى جميلتى
سأرى ،مايمكننى فعله وأبلغك
ايه ده،دى بتمليه رقمها البت دى مابتضيعش وقت
ماتلمى نفسك ياماهى ،انتى مش عارفه ديما تبقى ايه
تبقى ،حتة بت صايع....
اخرسى ،ديما تبقى مراتى
ايه ،مراتك
اه ومسمحلكيش تتكلمى عنها نص كلمه فاهمه
سيف
نعم
مى طالعه ،هاخدها ونقعد فى المكتب الى فاضى مش هتأخر نص ساعه بالكتير
مفيش مشكله
لما اخلص معاها هروح زى ماقلت لك لشيرين
ماشى ياديما اعملى الى انتى عاوزاه
والله انتى عبيطه ياديما ، فيها ايه لو قلعتى سلسلة ادهم
مانا وعدته ماقلعهاش
والله انتى هتجننينى ، ياحبيبتى مفيش وعد انتى ملتزمه بيه لان ادهم ميت
مش عارفه ،انا حسيت انى مش قادره اقلعها
انتى بتعملى ايه يامى
بصى حواليكى مفيش حاجه اتغيرت ،الدنيا زى ماهيه انتى بس الى ربطه نفسك بالماضى
أدعيله ،خرجيله صدقه هى دى الحاجات الى هو محتاجها لكن مش محتاجك خالص تدفنك نفسك معاه ،فهمانى ياحبيبتى
ودلوقتى اول حاجه تعمليها ،اول ماتروحى انك تلبسى سلسلة سيف وهو اول مايشوف كده هيصالحك علطول
هى معايه دلوقتى
خلاص البسيها
تفتكرى هيسامحنى
ان شاء الله ،هيسامحك
ايوه كده ،قولى لى ايه الموضوع الى كنتى عايزانى فيه
مازن
ماله
الله ، ده احنا احمرينا ،هو فيه حاجه ولا ايه
ابدا انا بس استغربت
طب ياستى مازن عايز يخطبك وطلب منى اسألك على رأيك ولو وافقتى هيكلم خالدأخوكى
ايه يخطبنى
دانتى طلع سرك باتع
والله انا مكلمتوش فى حاجه
يبقى الشعاع ياميوشه ، المهم ارد ع الواد الى هيموت واقوله ايه
هصلى صلاة استخاره وارد عليكى
ماشى ياقمر هستناكى بس متتأخريش فى الرد عشان الواد على آخره
ديما ،تعالى خشى فينك يابنتى
انا اهو ،امال فين شيرين
نزلت تجيبلى دوا من الصيدليه ، اصل انا عندى مغص جامد من امبارح
سلامتك يا احمد، طب انا هروح واجيلها وقت تانى
يابنتى هى زمانها جايه ،انا قلت لها ابعت البواب قالت لى عايز تشم هوا وتتمشى شويه هى ومروان ، كلميها شوفيها فين
اخ ،تليفونى تحت فى العربيه
طب اصبرى انا تليفونى جوا هكلمها لو بعيده ياستى امشى
اوك
افتحى ياديما أكيد هما
انتى بتعملى ايه هنا
انتى ايه الى جابك هنا
شيرين ،كويس انك جيتى كانت ديما عاوزه تمشى
وطبعا انت يا بيه مسكت فيها ،حد يلاقى فرصه رخيصه وجت لحد عندك
انتى بتقولى ايه
بقول الهانم بتعمل ايه معاك لوحدكم يابيه ،تصدقى انا لماسمعت كلام الحاج نعيم مكنتش مصدقه بس دلوقتى بس صدقت
شيرين انتى فاهمه غلط
انا كنت فاهمه غلط بس دلوقتى فهمت صح
البواب لما قالى انك بتطلعى رجاله الشقه ماصدقتش ،بس آخرحاجه كنت اتخيلها انك تعملى كده ومع مين مع جوزى ايه خلصوا الرجاله ،ياشيخه داحنا المفروض صحاب ،طب اعملى حساب العيش والملح
هو ايه الى بيحصل هنا بالظبط
وأدى عشيق الهانم التانى وصل
عشيق مين ياهانم ،ماتشوف مراتك يا أستاذ احمد
انا اسف جدا يا بشمهندس ،اصل شيرين اعصابه تعبانه
كمان هتطلعنى مجنونه،تنكر انى لقيت الهانم معاك فى الشقه لوحدكم
ايه ،والتفت الى ديما /: حصل ده ياديما
ايوه ،بس انا
بس ايه ياديما
ياريت يا استاذ تاخد الزباله بتاعتك دى وتخرج بره بيتى ،انا مش ناقصه وساخه
هو احنا رايحين فين،ده مش طريق البيت لم يرد عليها سيف وهى لم تعيد سؤالها ،اوقف سيف السياره امام احد العمارات وفتح بابها وسحبها ورائه وصعد بها الى شقه بالدور الخامس من الواضح انها ملكه لانه يمتلك مفتاحها
هنا نقدر نتكلم من غير فضايح
سيف ،انت مصدق الى قالته شيرين
هبقى عبيط لو مصدقتش ،كل حاجه ادام عينى ،من الاول علاقتك بأحمد ده مريبه ،وبعدهم ماجد الى خرجت عليكم لقيته لازق فيكى وانهارده الصبح الاقيكى بتدى رقمك لفرانكو ،وختمتيها بوجودك عند احمد فى بيته وف الآخر عايزيين ابقى عبيط واصدق انك بريئه
لا اوعى تفتكرى دموع التماسيح دى هتأثر فيه خلاص مبقتش تخيل عليه
مش عايزه تتكلمى ،احسن برضو انا مش عاز اسمع صوتك
سيف انت هتعمل ايه
هاخد حقى الى حرمانى منه ، وموزعه ع الشعب
طمنى يادكتور
انت تقرب لها ايه
انا جوزها
جوزها ازاى ،ومتجوزين من امتى
هو ايه الى ازاى وامتى ،انت هتفتحلى تحقيق ،انا عايز اعرف حالة مراتى
مراتك ازاى يا استاذ ، الانسه كانت عذراء قبل حادثة الاغتصاب الى اتعرضت لها
أيه،.... عذراء