اذيك
زي مانتِ شايفه
شكلك مكتأب
انا مش فاهمك يا فلورا ، انتِ عايزه ايه ؟
انا طلبت منك حاجه !!
ماهى المصيبه انك مبتطلبيش ، بقالنا سنه مرتبطين ،  عمرك ما طلبتي اتقدملك
مبدأياً احنا بقالنا سنه نعرف بعض مش سنه مرتبطين
تفرق معاكى
جداً
فلوريت ، انا عايز اتجوزك
واحد من يوم ما بلغ وهو مفيش حاجه في حياته الا البنات ، وواحده عاشت عمرها كله بره مصر ، خارجه من فقدان مؤلم لـ ابوها ولـ اقرب الناس ليها ، الاتنين دول ربنا حطهم في سكة بعض بس مينفعش بكل ظروفهم دي يتجوزوا لمجرد انهم عارفين بعض من سنه
واحنا محتاجين كام سنه عشان نعرف نتجوز يا فلوريت
مش فكرة كام سنه ، انت كان ليك علاقات كتير وباعترافك ليا مقابلتش واحده محبتهاش واتشديتلها ، صح ؟
صح
انا خارجه من موت ابويا يا تيم  ، ابويا اللى كانت روحي فيه ، خد روحي ومشي ، وكمان اللى كنت مرتبطه بيه سابني ، احنا الاتنين محتاجين وقت اكتر من سنه عشان نقدر نحدد مشاعرنا واننا قادرين ناخد الخطوة دي
انا بحبك يا فلورا
وانا بحبك يا تيم
يبقى نتجوز
كل اللى قولته ده وبرضه مش مقتنع
كل اللى اعرفه ان في السنه دي بقيت انسان تانى ، واحد مكنتش متخيل اني اكون هو ، في السنه دي ندمت على سنين عمرى اللى فاتت من غيرك ، انا بقالى سنه نضيف يا فلوريت ، وبعدين انا واثق من حبى ليكي (احتضن يديها) انتِ انضف علاقة في حياتى
انضف !!
اه انضف وانتِ فاهمه قصدى
تيم
عيون تيم
اللى انا مريت بيه مش سهل ، انا فعلاً محتاجه وقت
ماشي يا حبيبتى ، خدى وقتك كامل ، وقت ما تحسي انك  تغلبتي على كل الظروف وانك قادرة تتجوزيني هتلاقيني مستنيكي ، وانا جنبك في كل الاحوال
ربنا يخليك ليا ، انت اللى باقيلى من الدنيا دى
انتِ الدنيا كلهاواضح ان الموضوع كبير
انت اللى كبرته
انتِ عينك وارمه من كتر العياط
ممكن افهم انت فهمت ايه ؟
انا جاى عشان افهم يا فلورا ، ولما قفلت كان عشان متأكد ان الكلام مينفعش في الموبايل
كلام ايه !! الموضوع مش مستاهل كل ده ، ليه محسسنى اني قولتلك اني كنت نايمه مع نديم
احترمي نفسك
احترم نفسى !!
ايوة تحترمي نفسك ومتقوليش كلمه زي دي تانى ، فاهمه
فاهمه ، ممكن بقى تقعد عشان افهمك قصدى
اتفضلي فهميني
مبدأياً انا بحبك
اللى بعده
تيم بلاش الاستهتار ده بكلامي
متستفزنيش ، انتِ مش اقل من ساعه قايله انك لسه بتحبي نديم ، دوقتي بقيتي تحبيني
انا عشت مع نديم ست سنين ، كان اول حب في حياتى ، سابنى فى اكتر وقت كنت ضعيفه فيه ومحتجاه ، انا مبحبهوش زي ما بحبك ، غصب عني بحنله ، بحن لايام كانت حياتى فيها احسن من كده ، بابا كان معايا وماما كانت جنبي وانا ونديم بنحب بعض ، نديم مرتبط بالايام الحلوة اللى استحاله ترجع تانى ، لما بفتكر الايام دي بفتكره ، بحن مش اكتر
يعنى انتِ عايزه ايه ؟
عيزاك تفهمنى ، عيزاك تعرف اني لما فكرت في نديم كلمتك على طول ، يا تيم انا كان ممكن مقولكش حاجه زي كده خالص ، لكن مفيش فكر بيجى على بالى او احساس بحس بيه الا لما اقولهولك ، انا عيزاك تحاصرني ، تحاصر عقلي ومشاعرى متدنيش فرصه افتكر الايام دي نهائي ، يا تيم انا بحبك انت وعيزاك انت ، مش عايزه ادي نفسي فرصه افكر في نديم او افتح باب لكلام معاه
حل اللى انتِ بتقوليه ده اننا نتجوز ، كده مش هسيبك لحظة واحده ، بس بغض النظر عن ده دلوقتي فـ انا هنسى اللى قولتيه ، وهحاول اعمل اللى عليا كاملاً ، هحاوطك وهملالك يومك وذكرياتك ومش هديلك فرصه تفتكرى ، بس ساعدينى ، شيلي صوره كلها من حواليكي
والله بحبك
تمام
انت ليه بتعمل كده ، المفروض تحترم صراحتى اكتر من كده
وانا قولتلك حاجه !! زعقت ولا اتنرفزت ولا اى حاجه
انت مشوفتش انت بعدتني ازاى !!
مش موضوعنا دلوقتي يا فلورا
تيم انا مبقاش ليا حد غيرك ، انت الحبيب والاخ والصاحب والاب ، انا كل الناس راحت من حياتى ، كلهم مشيوا ، انت اللى باقيلي ، انا ماليش حد غيرك في الدنيا ، لو انت كمان مشيت (صمتت فلوريت لثوانى قليلة ثم استطردت قائلة) لو انت كمان مشيت ساعتها هعرف انك بتذلنى وبتكسرني و مظنش اني ممكن اعرف اعيش بعد كدهاحنا كده تقريباً اتفقنا على كل حاجه
تقريباً اه والحمد لله مفيش اي اختلافات
فلورا انتِ ليكي اي طلبات ؟
لا يا انكل ، انا اهم حاجه عندي ان انا وتيم نكون سوا
وحضرتك يا مدام كارولين
لا ، اهم هاجه ان فلورا تكون مبسوط
تمام كده مش ناقص الا حاجه واحده
ايه يا بوب مش هتسألنى عن طلباتى
عايز ايه ؟
اجازة شهرين بقي من الشغل بمناسبه الجواز
تعرف تتلهى
احم احم حاضر
بالنسبه للسكن ، القصر عندي واسع ومفهوش غيري انا وتيم حابين تقيموا فيه معايا ياريت وطبعاً هيكون في جناح منفصل ليكم وهيكون بعفش جديد طبعاً ، حابين يكون ليكم ڤيلا مستقله معنديش مانع حابين تقعدوا هنا اللى يريحكوا ، ده تتفقوا عليه انتوا الاتنين سوا (مخاطباً تيم وفلوريت)
ايه رأيك يا تيم
هنرتبها سوا بعدين
زي ما تحبوا اهم حاجه تكونوا مستريحين
ربنا يخليك لينا يا انكل
ويخليكوا لبعض
معلش هو انا ممكن استفسر عن كام حاجه كده
certo (أكيد)
فين اهل فلوريت ؟ اللى هما عيلة الدهبى اعمامها يعني
ايلة ايمن ماما بتاعهم كان italiano وكله آاش في Italia ، ايمن بس جه Egitto وامل attività commerciale (شغل) واستقر هنا ، لكن كل اخوات ايمن آايشين هناك مافى هد هنا
واشمعني ايمن جه مصر ؟ ليه معملش الشغل ده في ايطاليا
أشان بابا ايمن امل شغل هنا ونجح لكن مش نجح في Italia
يعني هو جه كمل شغل والده
Non excatly ، لما مات بابا ايمن كل واهد خد فلوس من ايمن مقابل ان ايمن ياخد شركة
اها ، طيب واخوالها فين ؟
قصدك اهل انا ؟
اه
مفيش ايلاقات بينا اوى أشان انا بقيت مسلم
فهمتك
بس اهنا في هفل خطوبه وفره هنبأت invito أشان يهدروا
اكيد طبعاً انا بس كان عندي فضول اعرف
آادي
هو ليه انتِ عايشه هناك وفلوريت هنا
انا مش قادر يأيش هنا بأد ايمن وفلورا مش قادر يأيش في اى مكان الا هنا
رغم ان انتوا فقدتوا شخص واحد الا ان مشاعركوا وردود افعالكوا مختلفه ، سبحان اللهمروحتش يعني للجماعه اصحابك
انا كنت رايح اقابل فلوريت
اياً كان يعنى مروحتش ليه
مانا بتصل عليها مبتردش معرفش في ايه
اممم ، انت مش عارف بيتها !! روحلها البيت اطمن عليها
شويه كده لو مردتش هروحلها
احنا داخلين مناقصه جديدة
وعايز تعملي اختبار زي المناقصه الفاتت
على فكره انا مش محتاج رأيك ولا خبرتك ولا اى حاجه منك ، سليم الالفى ميدخلش اي حاجه ويطلع منها خسران
طيب بتقولي ليه
عشان تفهم الشغل ماشي ازاي
تمام ، واثق من المناقصه دي
نهائى !!
لا قصدي من جبابره السوق
تمام ، ان شاء الله هبدأ انتظم في الشغل
لما نشوفأنا زعلانه منك اوى
ليه بس يا ست الستات
بقالك قد ايه مزورتنيش ولا كلمتني
كتير بس غصب عنى والله
ايه يعنى اللى ياخدك من سيرين
الشغل وقرفه
هحاول اسامحك
انا عارف انك متكلمنيش بدلع كده الا اذا كان فى حاجه
اكيد فى حاجه وحاجه مهمه اوى
خير
اللى عندي مينفعش اطلاقاً يتقال فى الموبايل
يبقى اجيلك
هستناك فى ڤيلتى ، انا مورايش حاجه النهارده
خلاص هخلص اللى عندى واجيلك
بس اعمل حسابك بقى فى هدية غاليه اوى ، قد قيمة اللى هتعرفه مني
مش لما اعرفه
اعمل حسابك ، وتعال شوف اللى عندي وقدره ، لقيته يستاهل اديني اللى جبته ، لقيته ميستاهلش خد هديتك وامشى ومتبقاش خسرت حاجه
غلبتيني ، هخلص واجيلكمبروك يا باشا
العربية وصلت ؟
واقفه زي العروسه ادام بيتي
زي ما طلبتيها
بالظبط
مفتاح العربيه من الدهب ، عملتهولك مخصوص
مش عارفه اودي جمايلك فين ، بجد متشكره
انا اللى متشكرمنذ ان قرر سليم الالفى ان يتقدم بـ عرضه فى تلك المناقصه وهو لم يدخن السيجار بـ تلك النشوى والسعاده
مبروك يا بوب
مبروك ليك انت كمان يا حبيبي
بس اقولك حاجه ومتزعلش
قولبيئه اوى اللون ده ، ايه !! لسه بتشترى من ابو اتنين ونص
بنحاول نتعلم منكدخلت فلوريت واتت بـ السترة الخاصة بـ جود واعطتها لها بطريقه مهينه وهي تدفعها الى الخارج " يالا يا حبيبتي ، بره " وبعد ان دفعتها خارج المنزل بـ اكمله قالت لها " البسى الجاكيت يا حلوة بدل ما بوليس الاداب يقفشك ولا الناس في الشارع تتحرش ولو انى عارفه انك تتمني " ثم اغلقت البابأنا عارف قد ايه نديم وجعك بس انا كنت صاحب ابوكى الله يرحمه
الله يرحمه
يعنى اللى بيربطنى بيكى مش علاقتك بـ نديم صح
صح
وانا مقدر بس كنت متوقع انك تلجأيلى وقت ما تجتاجينى ، كنت متوقع ان زي ابوكى بغض النظر عن تصرف نديم معاكى
كان لازم ابعد عن اى حاجه بتفكرنى بـ نديم وبـ اللى عمله
بتهيألى انا بفكرك بـ ابوكى اكتر من نديم
انا مبنساش ابويا عشان حد يفكرنى بيه والا كنت روحت عشت مع امى ، اظن دى اكتر واحده ممكن تفكرنى بيه ده على فرض اني بنساه
مش عايزك تاخدي منى الموقف ده ، ومش عايز منك اكتر من ان لو احتجتي حاجه متتردديش لحظه انك تتصلي بيا
انكل انا مش واخده من حضرتك موقف ، بس انت شاهد على اللى عمله فيا نديم ، حضرتك بتقول عارف كنت بفكر في ايه وقاريني كويس ، يبقى حضرتك مفروض تقرأ وجعى وحسرتى على اول انسان وثقت فيه وحبيته
انا عارف ان ابني واطي ونسوانجى ، وعلاقته دي هتوديه في داهية بس انا خلاص رميت طوبته ولازم احزرك عشان متغرقيش ، تيم ونديم ميختلفوش عن بعض كتير
بس تيم من يوم ما ارتبط بيا مخانيش
اتمنى يفضل على كده
حضرتك بس ادعيلي وابعد نديم عنىانت مين اللى باعتك ياد انت
تيم ، اقعد ، الامور متتحلش كده اطلاقاً
متتحلش كده !! ده كان عايز يقتلك
وعشان كده لازم تتحل بهدوء (موجهاً بصره الى الشاب) بص انا كان ممكن ابلغ الشرطة ، والكاميرات مسجله الواقعه والشهود كتير (قام ودار حول الشاب) بس انا مش هستفيد حاجه لو اتسجنت او عذبوك وعلقوك عشان تعترف لانك مش هتعترف صح
أنا مفيش حد باعتنى
طيب يا حبيبى ، قولى دوافعك لـ قتلى
بابا انت ليه بتتعامل مع عيل وسخ زي ده بالهدوء المبالغ فيه ده
اصبر يا تيم (موجهاً بصره الى الشاب) أنت اسمك ايه ؟تيم
تستنى ايه ؟
استنى اني افهم
افهم كل حاجه يا فلورا ، افهم سديتي مليون جنيه ازاي ، افهم ليه مصره تدفعي الفلوس دي كلها رغم ان قانوناً مالهمش حاجه ، ليه لسه عايشه في البيت ده وماتخدش منك ؟ وليه رابطه جوازنا بتسديد الدين اللى عليكي
احنا اتكلمنا في كل ده امبارح وفي حاجات already جاوبت عليها
مش كلها ومكناش بنتكلم بهدوء ولا بعقل ونص كلامك مفهمتهوش
تمام ، سؤال سؤال بقى وانا هجاوبك
نبدأ بـ ليه مُصره تدفعي الفلوس رغم ان الديانه مالهمش عندك حاجه
انا جاوبت على السؤال ده امبارح وقولتلك عشان ابويا يرتاح في تربته ، وواضح يا تيم انك لحد اللحظة دي متعرفش ابويا بالنسبه ليا ايه
وليه رابطه جوازنا من بعض بـ تسديد الدين اللى عليكي
عشان محدش يقول عليا طمعانه فيك
حد زي مين ؟
حد زي ابوك
وان قولتلك ان ابويا موافق
والناس ؟
بتهيألى لو بيفرق معاكى الناس مكنش زمانى في بيتك الساعه سته الصبح
دي حاجه ودي حاجه
ازاي لسه عايشه في البيت ده ؟ ليه الديانه محجزوش عليه
انت جاى تتخانق !! بتتلكك !! هو انا كنت بتكلم مع حد غيرك امبارح
في ايه !! بتزعقي كده ليه ؟
مش عارف بزعق ليه !! بتسأل بكل استنكار واحتقار ليا ان ازاي الديانه مخدوش البيت ولسه قاعده فيه
بتهيألى سؤال منطقى
سؤال منطقي لو مكنتش جاوبت عليه امبارح
لا مجاوبتيش عليه
فعلاً مجاوبتش ، لانى قولتلك من نفسى لو مكنش البيت ده بـ اسمي كان  الديانه خدوه
لا مقولتيش كده
لا قولت كده وواثقه اني قولت كده ، بس انت يا تيم عايز تتلككلي ، عايز تخرجني غلطانه وخلاص ، بتطلع غلك وصدمتك من اني طلعت فقيره ومديونه فـ انك تتلكك على حاجه احنا اصلاً اتكلمنا فيها
انا مش فاكر حاجه زي كده
عشان مش عايز تفتكر الا فلوريت الغلطانه اللى خبيت عليك حاجه مهمه معطله جوازنا ، عايز تطلعني كدابه وخلاص
مين قال الهرى ده ، وحتي لو قولتي وانا نسيت ايه المشكلة يعنى ، انا انسان ومعرض للنسيان
من امبارح لـ دلوقتي !!
اه ، وارد ، اعصابي مضغوطه وتفكيرى مشوش ، عادى
بس اللى حسيته انك بتتلككخير يا باشا
حسين قنديل داخل المناقصة ، وجايب خبير اجبني يحطله العرض
خبير اجنبى !! احنا اقل موظف عندنا في الشركه ممكن يحط عرض لا يمكن رفضه
مش مشكلتى ان حسين جايب خبير ، مشكلتي ان حسين بدأ يلعب ويلعب لصالحه وبس ويلعب على كبير ، وواضح جداً انى مبقتش بفرق معاه
ينفع اسأل ليه حسين قنديل كان سايبلك نفسه كده ؟ كان بعيد عن السوق وحروبها وكان مُكتفي بـ اللى وصله واسف في اللفظ كنت بحس ان حضرتك حاطه تحت ضرسك ، ايه خلاه يعمل كده ؟
ايوة ، هو ده التشبيه المظبوط ، ازاي حسين قنديل خرج من تحت ضرسي
يبقى حضرتك تشوف كان ايه مخليه تحت ضرسك وتخلص منه
احساسى ان مش حسين ورا اللعبة دي ، مش تفكيره
امال ممكن يبقى مين ؟سليم : هو مالوش عيال اكبر من اللى اسمه مجد ده صح ؟
اه
يبقى مفيش غيرها
مين دي ؟
تعرف مين ماسك الشغل مع حسين دلوقتي ؟
غالباً مراته
جيلان
غالباً
خلاص انا هتصرف
طيب بالنسبه للعرض اللى هنقدمه
زي ماحنا ، المنافسين دول كلهم هياخدوا قلم محترم هيطلع من افاهم
انا واثق من قدرات حضرتك
مفيش جديد عن مجد
مصاحب بت كده بتطلع في الكليبات
ايه يعنى !! جبت الديب من ديله ما اكيد لازم يكون بيصاحب ، ده انت لحد النهارده مصاحب
مش قصدي يا باشا ، البت مدمنه وهو بيستغلها عشان يوقع بيها شباب ، لاما يشد منهم فلوس لاما يدمنوا ويشد منهم اللى هو عاوزه
مش فاهم ازاي الواد العيل ده بيعمل كل ده !! مخدرات ودعارة وقتل واحداث ، ده نفسيته مشوهة
عموماً دي كلها حاجات ممكن تودي مجد وابوه في داهية
خليه اخر كارت متحرقهوش
عُلم وسينفذ يا باشا ، اي خدمات تانيةانا نديم المنشاوى ، ممكن تكون سمعت عني من ماهي او جود
عرفت بيتي منين ودخلت ازاي ؟
لما كلمت جود عشان تجيلك كانت معايا ومشيت وراها دخلت ازاي ، هي نسيت الباب مفتوح
وليك عين تجي هنا ، مش ملاحظ انك السبب في كل اللى حصل بينا
يا سلام !!
جاوبني الاول على سؤالى ، انت كده استريحت ؟
ميخصكش
بص مبدأياً كده انا مش اول واحد عملها مع جود ولما حصل بينا اللى حصل هي مكنتش ڤيرجن هي بس كانت مفهمه الكل كده بس هي كانت مقضياها قبلى وقبلك
انت عايز ايه ؟
عايز اسألك مفكرتش ليه انك تقرب من جود وتخليها تبطل اللى بتعمله ؟ ليه محتوتهاش و........
وليه انت متعملش ده ، واتجوزها وعيش معاها بسلام وانت يعني دوست فيها اكتر مانا دوست
عشان جود مبتحبنيش ، مجريتش عليا بـ لهفة لما كلمتها زي ما حصل معاك ، عشان مفيش سبب يخليها تتغير معايا
فـ المفروض بقى انا اللى اشيل
انت محاولتش معاها ، مجرد ما عرفت انها نامت مع واحد قبلك هوب قلبت عليها وسيبتها ، جود جواها حته كويسه بس محتاجه حد يقولها عليها ويطورها فيها
واديها الفرصه دي ازاي !! وازاي هلاقى الحته الكويسه دي اذا كانت هي لحد اخر لحظه بتنكر ، متصوره مالط وبتقولي مش انا ، ازاي اساعدها
لو كانت حسيت معاك بـ امان كانت هتجي تقولك من اول علاقتكوا
وتفتكر لو اديتها الفرصه دي هتكون تستحقها
ده risk مفهوش حاجه مضمونه ، جايز تكون تستحقها وجايز لا
والبس انا بقى الـ risk ده ؟
مش بتحبها
وليه هي متحبنيش زي ما حبيتها وتصوني زي ما صونتها ، ليه مطلوب مني احاول معاها وادور على اللى الحته الكويسه اللى جواها واستحمل نظرات كل واحد عارف حقيقتها وعارف كل تفصيله في جسمها
لو انت واثق في نفسك مش هيفرق معاك الكلام ده ، اسمع مني يا طارق ، جود محتاجه تاخد فرصه واحده بس صدقني ، جود مقابلتش حد وحبيته الا انت ، بس طفولتها الصعبه وانتقالها من الفقر الى الحياه المرفهه وبعدين رجوعها تانى للفقر خلاها تدور على اي سبيل تجيب منه فلوسولو اني مبسوط اني شوفتك بس عندي فضول اعرف سبب الزياره
احنا اصحاب ونسايب ، لازم يكون في سبب يعني للزياره
لما تقعد المدة دي كلها متكلمنيش يبقي اكيد وقت ما تزورني يبقي في سبب
يعجبني ذكائك يا سليم باشا
لا املك غيره يا عزيزى
يبقى نخش في الموضوع
ياريت
انا عايز اجابة صريحة منك وهصدقها
اجابة على ايه بالظبط
انت اللى ورا اللى بيحصل لـ جيلان
لا طبعاً
سرعتك في الاجابة تخليني اشك
سرعتى في الاجابة اكبر دليل على ان مفيش احتمال لـ اجابة تانية
او مش عايز تفكر في اجابة تانية
تفتكر يعنى انا ممكن اعمل في جيلان كده ليه ؟
عشان رخصة الشبكة الجديدة
وهو انت فاكر ان جيلان كان ممكن تاخدها
مانت ممكن تكون بتقرصلها ودانها
اللى بيحصل لـ جيلان مش قرص ودن ده انتهاك وموت بالبطئ واكيد انا مفيش بيني وبينها عداوه توصلنى لكده
امال تفتكر مين بيعمل فيها كده ؟ مين عايز يدمرها بالشكل ده
حسين باشا ، انت مشكتش ان ممكن يكون الكلام حقيقى
دي بنت عمك يا سليم
اللى قولتهولك زمان هقولهولك دلوقتي
اللى هو ؟
احنا منعرفش حاجه عن جيلان دي مجرد واحده جت قالتلنا انها بنت عمنا ، اي حاجه قبل كده احنا منعرفهاش
انت بتشككنى فيها ؟
لا طبعاً ، لو تعلم مدى حزنى وقهرتى على جيلان ، دي بنت عمى وقريبه مني ، كل اللى بقوله ان كل شئ جايز ومفيش حاجه مضمونه
رجعنا لنفس النقطة
الا وهي ؟
حتى لو ده حقيقى ، مين ممكن يكون طلعلها كل ماضيها كده وليه ؟
انا عن نفسى مقدرش اتوقع حد معين
طيب يا سليم ، انت بنفوذك تقدر تخرج جيلان من الورطه دي انا متأكد ياريت تساعدنا
انا فعلاً اقدر بس مستني الوقت المناسب اللى اتدخل فيه
اللى هو امتي ؟
لما النيابة تخلص تحقيقاتها وتحرياتها
وافرض التحريات جت ضدها
هحاول اعمل اللى اقدر عليه ، بس خليك عارف يا حسين ، لا صوت يعلو فوق صوت القانون
كل اللى في ايدي هعمله عشان خاطرك انت يا باشاانا جاية اجيبلك حاجاتك ؟
حاجات ايه ؟
الحاجات اللى جيبتهالى لما كنا مرتبطين
مش فاهم برضه ؟
انا فاهم هما حاجات ايه بس مش فاهم ليه جيباهم
عشان مبقاش فيه حاجة تربطنا ببعض
انتِ عارفه احنا بقالنا قد ايه منفصلين ؟
طول الفترة دي كلها كان عندي امل اننا نرجع لبعض ، كنت لسه حاسه ان في حاجه بتربطنا ، بس بعد ما قولتلي انك مبقتش عايز تشوف وشي تانى واني لو اتعرضتلك تانى هتفضحني فـ... (وصمتت)
فـ ايه ؟
فقررت اجيبلك كل الحاجات الغاليه اللى انت جيبتهالى عشان تعرف وتتأكل اني مكنتش بعرفك لـ مصلحة واني فعلا حبـ.......
تمام ، عموماً لو حابة تحتفظي بالحاجات دي it's okمالك يا نديم
مالى ايه ؟
واقف كده ليه ؟ مش عايزنى ادخل
لا لا طبعاً اتفضلي  دلفت جود الى الشقة ولاحظت ارتباك واضطراب نديمجود : نديم انا جيتلك في وقت غير مناسب ولا حاجه ؟
لا لا يا جود متقوليش كده البيت بيتك
تمام ، انا جيت اقولك اني خلاص قدمت استقالتي من شركة السياحة اللى بشتغل فيها
طيب تمام
تمام ايه ؟ همسك الشغل امتى
اي وقت انتِ عيزاه
طيب قولي عملت ايه مع شا..........
مش وقته يا جود
في ايه يا ابني احكيلي بس عملت ايه مع شادي
الله يحرقك عكيتي الدنيا
بتقول حاجه يا نديم
لا
طيب قولى عملت ايه مع شادي ، اقنعته بـ حقيقة ماهيتابكانت ماهيتاب داخل الغرفه ، تتابع الحوار من خلف الباب ، لم تفهم بالضبط ما يدور بالخارج ولكنها تسائلت قائلة "شادي !! حقيقة ماهيتاب !! قصدها ايه "سيبنى
مش هسيبك الا لما تفهم
انت مالك انت افهم ولا مفهمش
مالى ونص ، انت في بيتي
مانا همشي لانى واضح اني جيت في وقت غير مناسب
بص ، انا معرفش انت مين ولا اعرف ايه بينك وبين ماهى ، بس قسماً عظماً مافى حاجه بيني وبينها الا صداقة بريئة واخوة
صداقة بريئة واخوة !! في بيتك !! تسمحلي اقول لحضرتك كلمه قبيحة
اه صحيح بتعيطي ليه ؟ عشان معملتيش حاجه ولا عشان عملتي حاجات
حرام عليك بقى ، انت مصمم تظلمني ليه ، من تلت سنين سيبتنى واتهمتني في شرفي واخلاقى وانا قبلت بالامر الواقع وبعدت عنك في هدوء ومحاولتش حتي ادافع عن نفسي ، جاي بعد تلت سنين تعيد نفس الموال تانى ليه ، ليه مصمم تعمل فيا كدهاهلاً
انا عارف انك مش عايزه تسمعيني او تشـ........
عايز ايه يا نديم ؟
عايز اتكلم معاكى شوية لو ينفع
انا مستغرب انك عايزه تسمعيني بس في نفس الوقت مبسوط
ادخل في الموضوع على طول يا نديم ، انا معنديش وقت
بصي انا مش عارف ليه كنت بخونك ، معرفش ازاي بحبك الحب ده كله وكنت بجرحك كده
الوقت اتأخر عن الكلام ده يا نديم
سبيني اكمل كلامى
اتفضل
مع الوقت عرفت اني مريض ، مريض اه يا فلورا بس حبيتك ومحدش حبك قدىتنهدت فلوريت واستكمل نديم حديثهنديم : بس انتِ مش مضطرة تستحملي واحد مريض ، حاولت ارضي بالامر الواقع واقبل باننا مش لبعض بس مش قادر
مش قادر !! مش قادر ايه ؟
مش قادر نبعد عن بعض ، مش قادر اتخيلك لحد تانى
نديم انا already بقيت لحد تانى مش مجرد تخيل يا نديم
يا فلورا اديني اخر فرصه ، مش مصدق ان بسهولة كده نسيتيني او نسيتي اللى كان بينا ، انتِ عينك فتحت على الدنيا معايا
نديم ، انا اديتلك مليون فرصه ووصلنا لـ اخر فرصه وخلاص خلصنا ، ودلوقتي كمان اديتلك فرصه انك تتكلم معايا لان دي اخر مره هتشوفني او تكلمني فيها
ليه اخر مرة ؟
فرحى بعد شهر
لا
هو ايه اللى لا ؟
فلورا ، انتِ فعلاً هـ تقدرى تتجوزي حد غيرى
نديم ، كفايه بقى انا ماصدقت نسيت القرف اللى عيشته ، ارجوك ، تجربتى معاك مش هقدر اكررها تانى
افتكريلي اى حاجه كويسه عملتها عشانك تشفعلى
افتكر ايه ؟ افتكر انك خونتني مع طوب الارض ، قليت مني ومن كرامتى مع ازبل واقذر بنات ، مع شويه حشرات من الشارع ، انا كل اللى انا عملته اني سحبت نفسي من حياتك ، لملمت اللى باقى من كرامتى وقلبى وانسحبت في هدوء ، مفكرتش اعملك مشاكل ولا أذيك ، بعت جود لـ تيم عشان توقع بينا ومفكرتش اعملك حاجه ، روحت حرقت بيت امى ومفكرتش حتي اخد حقى منك بالقانون
انتِ بتقولي ايه ؟
اوعي تكون فاكر انى مش عارفه ، انا من ساعه ما جاني تليفون ان البيت اتحرق وانا عارفه انه انت ، انت ازاي عايزني اسامحك بعد كل ده
انتِ مش فاكره الا الوحش ، افتكرى اى حاجه حلوة عملتهالك
مش عايزه افتكر حاجه يا نديم لا حلوة ولا وحشة
انا مش قادر ابعد عنك ومش عارف اعيش من غيرك ، رغم بعدك عني ويمكن مفيش بينا لا كلام ولا لقاء الا ان حبي ليكي بيزيد مش بيقل
مش مشكلتى يا نديم ، ارجوك ، انا محتاجة اعيش ، محتاجه احس بـ امان ، احس بـ احترام ، ابعد عني يا نديم انا بترجاك تبعد عنى
انتِ للدرجة دي يا فلورا مش عيزانى !! للدرجة دي مفيش ذرة حب في قلبك ليا
اه مفيش ذرة اي حاجه يا نديم ، حبي لـ تيم واحترامه ليا خلانى مش فكراك اصلاً
انتِ محبتنيش اصلاً يا فلورا ، مفيش حد بيحب حد ست سنين وفي اقل من سنه ينساه ، عينك بتقول انك محبتنيشانت رايح فين ؟
مروحك
بس انا مش عايزه اروح
ايه هتباتى في العربيه
انا جعانه
طيب هروحك عشان تاكلى
لا اعزمنى على العشا بره
معاييش فلوس
انا معايا
لا شكراً
طيب ايه رأيك نروح ناكل في افخم مطعم وبعدين نغسل الصحون
هيهيه ايه الظرافة دي
تيم ، انا جعانه ، اكلنىتوقف تيم فجأة بالسيارة مما تسبب في اصطدام فلوريت في مقدمة السيارةتيم : شبعتي ولا لسه عايزه تاكلى تانى
والله انك بتستعبطصف تيم سيارته بجانب الطريقتيم : عارفه انا نفسي في ايه ؟
ايه يا روحي
نفسي اعدي عليكي بالعربيه رايح جاي خمسين مره بعد كده اخدك اقطعك حتت واعملك بوفتيك
الله يا تيمو ، نفسي في البوفتيك ، تعال ناكل بوفتيك
انتِ مش حاسه بـ حجم اللى انتِ عملتيه يا فلورا ؟
والله حاسه بدليل اني اعتذرتلك  ، سامحني بقى واعتبرها اخر مره
هو مينفعش متكونش اخر مره لانها هتكون الناهيه
حاضر والله يا حبيبي اخر مرة
انتِ بتضربى بجد
كل واحد وقوته بقي ، بس بجد انت فعلاً كنت واحشني اوى
انا كنت هتجنن عليكي ، قلقان وزعلان ووحشاني كله مع بعض ، بس اهم حاجه اننا اتفقنا
بحبكايه يا نديم ، هو مش موضوعكوا انتهي من سنه
بس حبي ليها منتهاش
بس حبها ليك انتـ.....
متقوليش كده ممكن ؟
طيب يا نديم ، حالتك دي مش هتغير حاجه
حتى لو حالتى مش هتغير من الواقع شئ بس انا من حقى احزن ، من حقى ادى قلبى ومشاعرى فرصتهم ووقتهم عشان اداوى الوجع اللى حاسين بيه
حقك طبعاً بس صدقنى فلورا لو عرفت بحالتك دي هتفرح اوى وهتحس انها انتصرت عليك
هتفرح !! انتصرت عليا !! قصدك ايه
فلوريت لسه بتحبك ، انا شوفت ده في عيونها لما شوفتها مع تيم ، بس انت وجعتها كتير ، كسرتها ، هي ارتبطت بـ تيم وهتجوزه عشان تشوف في عيونك نفس الوجع والكسرة والذل اللى انت وريتهملها ، متخليهاش توصل لهدفها ، خلى جوازها من تيم يجي على فاشوش
سواء انا زعلت او لا فـ هي مش شيفانى
خليها تشوفك بس وانت قوى
ازاي يعنى ؟
روح فرحها ، روح احضر الفرح واكسر فرحتها وعرفها انها منتصرتش عليك ، عرفها انها مش كسرتك ولا قدرت تذلك
انتِ بتقولي ايه يا جود ؟ عيزانى اشوفها وهي بتتزف لحد تانى ، دي حاجه ممكن تموتني
خليها تموتك بينك وبين نفسك بس متخليش فلورا تشوف موتك ده او ضعفك ، عكنن عليها
بتهيألى لو شوفتها في الكوشة جنب نديم هقتلهم هما الاتنينفى ايه يا شرويت ؟ الحق ايه ؟
مصيبة
اخلصى وانجزى
في مستثمر سعودى جاى يعمل شبكة جديدة في مصر
فين المشكله ؟
انه هيعمل عروض اقوى من عروضنا للشبكة الجديدة
اسمه ايه المستثمر السعودي ده ؟
صالح قزاز
عمل مؤتمر اعلن فيه عن الموضوع ده ؟
المؤتمر بكره بالليل
تمام ، روحي انتِ ووافيني بالتفاصيل
حاضر يا افندموانصرفت شرويت وجلس سليم على اريكة متواجده في جانب غرفة المكتبسليم : وانت يا سراج عندك ايه ؟
حضرتك هتعمل ايه في موضوع المستثمر السعودي ده
مش موضوعنا دلوقتي ، مصيبة ايه اللى انت قصدك عليها ؟
مجد
ماله ؟
اختفى
نعم !! اختفى ازاي ؟
انا مش عارف اقولك لسعادتك ايه بس ......
من غير مبررات ومن غير بسبسه ، احكي
يعني رغم انه متراقب بس اختفي ، مش موجود في بيته ولا بيتردد على اى مكان من اللى مفروض يكون بيروحهم
هرب يعني
تقريباً
وايه المصيبة في كده ؟
مين هيقدم البلاغ
دي مش مصيبه ولا حاجه يا سراج ، ليها مليون حل
مليون حل ازاي ؟ وبعدين حتي لو لقينا حل لموضوع البلاغ فـ الواد ده احنا اتفقنا معاه وممكن ......
مبدأياً معندهوش دليل واحد وثانياً هو هرب اصلاً عشان خايف وده امر طبيعي من واحد زيه
يعني مفيش خطر
لا
وموضوع المستثمر ، ده لو نزل بعروض اقوى هيدمرنا في السوق
حضرتك بتخطط لايه
انا لا لسه خططت ولا فكرت حتي
طيب نعـ.........
سيبنى شويه يا سراج ، اتفضلانا مش فاهم ليه حضرتك ساكت على صالح قزاز ده ؟
في ايه ؟ عمل ايه تانى
بيقول انه بيسعي لـ فتح شركة منافسه لينا هنا في مصر
طيب وايه المشكة ؟
ازاي حضرتك هادي كده ؟ وليه مبتاخدش خطوة لانهاء اللى بيعمله صالح ده
قولتها وهقولهالك تانى
اللى هى ايه ؟
كل واحد له سكته ووقته
بس الراجل ده هيسيطر على السـ.......
له وقته وسكته خلاص خلصنا
تمامجاءت شرويت لـ تقطع حوارهما وتخبر سليم الالفى ان هناك ملف جاء اليه لا يحمل اية بيانات
خير يا باشا
الواد مجد
ماله ؟
باعتلي الورق بتاع هشام اللبان اللى كنا مدينهوله
وده معناه ايه ؟
انه خايف يبلغ ، الواد ده يجي
فى اقرب وقت يا افندم هلاقيه واجيبه لحضرتك
لما نشوفصباح الخير يا باشا
صباح النور
خير يا باشا ، شكل مزاجك مش رايق ليه كده على الصبح
شوفت حادثة بشعة على الطريق ، حاجه تشيب
مش بتاعه الاتوبيس السياحى
اه
شوفتها وانا اجي
حاجه بشعه
ربنا يرحمهم
ايه الجديد اللى عندك
صالح قزاز
يادي صالح قزاز ، ماله ؟
ازاي واحد جاي يستثمر فلوسه في مصر ويعمل شبكة جديدة ومصانع وبتاع وهو معندهوش بيت وعايش في ڤيلا ايجار وايجار ست شهور بس
انت عرفت الكلام ده ازاي ؟
من صاحب الڤيلا شخصياً ، بيقول ايجار ست شهور بس
انا مش عارف انتوا مشغولين بـ صالح قزاز ده ليه ؟
وانا مش عارف حضرتك ازاي بتتعامل مع الموضوع بالهدوء ده
ومينفعش اتعامل معاه بعصبيه او غضب او تسرع ، ده محتاج تكتيك من نوع خاص
بس الوقت بيمر وفي كلام متنتور في السوق ان في ناس كتير هتنهي عقودها معانا
سراج
نعم يا باشا
موضوع صالح قزاز ده ميتفتحش خالص ، الا لما انا افتحه تمامطبعاً الكل مستغرب حضوره
غالباً كلنا لان معروف ان حضرتك بتجتمع مع مدراء الاقسام
ده لما يكون الموضوع مش خطيرصمت الجميع ونظر كلاً الى الاخرسليم : اللى ادامى دول ملفات من شئون العاملين ، ملف كل واحد فيكم صمت تام واستغراب وتساؤولات صامته تملئ المكانسليم : انا مبحبش اللف والدوران ، عشان كده هدخل في الموضوع على طولوقام سليم بتناول جهاز التحكم عن بعد الخاص بـ التلفاز المُعلق على الحائط وقام بتشغيله لـ يعرض مجموعه من اللقاءات المصوره لكل فرد على حدةعيزاك بقى تفهمني الشغل
مش لما افهمه انا الاول
انت ضايع كده خالص
بطيخة
طيب مين هيعلمنا احنا الاتنيندخل سليم الالفى الى مكتب ولده تيم فجأة ، لـ يجد تيم جالساً على مقعده وفلوريت تجلس على يد المقعدسليم : مين يعلمكوا ايه ؟
والله انا فخور جداً بوجودك يا فلورا ، مهتمه بالشغل وانك تتعلميه اكتر من تيم
انا وتيم واحد يا انكل
بس على الله تشتغلوا فعلاً مش تقضوها حب ومسخرة
هنقضيها شغل وحب ومسخرةتيمو حبيبي ، بلاش نحضر
احنا خلاص يا قلبي تقريباً وصلنا
مش فاهمه ليه انت مصمم تحضر
والله لو كانت بعتالك دعوة عادية كنت قولتلك انتِ حرة ، بس بعد الظرف اللى هي بعتتهولك عرفت قد ايه هي بتحبك وحابه انك تحضرى فرحها
بس انا محرجة عشان محضرتهاش على فرحى وكمان نديم اكيد هيحضر وانا مش عايزه اشوفه
انا بصراحة اتفاجأت من الحاجات اللى جوه الظرف
ده معناه انها بتحبك صح
صح
واقل حاجه تحضرى فرحها
ربنا يسترتفاجأت فلوريت بشدة حين رأت ما يحويه ذلك الظرف الذي اُرسل اليها على منزلها وزادت المفاجأة حين عرفت ان المُرسل ماهيتابصباح الخير يا باشا
صباح النور يا سراج
عندي خبر مش حلو
على الصبح كده ؟
انا عارف الخبر بقالى اربع ساعات بس مش عايز اقول لحضرتك
لا قول ، خير
جيلان
مالها ؟
انتحرت
لسه حد من السجن مكلمني وقايلي الخبر السئ ده
متعرفش انتحار ولا حد قتلها في السجن ؟
لا انتحار
ربنا يرحمها ، بناتها هنا ولا سافروا ؟
لا لسه هنا بس حسين رفض يستلم جثتها
لا اله الا الله
انا بعت واحد خلص البيعه معاه والمفروض انه يرجع امريكا اذ لم يكن رجع اصلاً
تمام ، هروح ارتاح شويه
ماشي يا باشا ، هترجع تانى ؟
اه على بعض الضهرخرج سليم الالفى من مكتبه واستقل سيارته واتبعه موكبه وذهب الى قصرهايه يا فلورا ، ما تنجزي
حاضر يا انكلوقامت فلوريت بـ فتح حاسبها المحمول ووضعت بطاقة ذاكرة (فلاشة) داخل المكان المخصص لها لـ تعرض ڤيديو مسجل بالصوت والصورة عن قرب الى سراج عمارة وهو يقابل احدي الفتيات ، كان لا احد يعرف تلك الفتاة سوى فلوريت وطارق وبعد دقائق تذكرها تيم ، انها جود
طلبتى تقابليني صح ؟
جود المصرى ، بشتغل في مجموعة طلعت المنشاوى
امممم ، خير
انا عارفه انت بتفكر في ايه
قصدك ايه ؟
فلورا ابو الدهب اللى جاية تكوش علي كل حاجه هي وجوزها
نعم !!
متستغربش ، انا اصلاً صديقة قديمة لـ فلوريت
هاتِ من الاخر انتِ عايزه ايه ؟
ملف الصفقة
ماله ؟
عيزاه
وبعدين ؟
انت اللى هتديهولي
وليه متأكدة كده ؟
عشان تيم وفلورا مياخدوش مكانك لازم تضعف موقفهم قدام سليم باشا ، وعشان تضعف موقفهم لازم الصفقه دي مترساش عليهم ولما مترساش عليهم مش هيثق فيهم تانى وهتفضل انت الدراع اليمين لـ سليم باشا
وانتِ مستفيدة ايه ؟
حاجتين ، الاولى مليون جنيه مقابل ملف الصفقة والتانيه هنتقم من فلوريت
ايه الدليل انك بتشتغلي في مجموعه المنشاوى مش حد بيشتغلني
ده العقد بتاعى مع المنشاوية اهو وده كارت بتاعي بـ اسم الشركة
وانتِ منين عرفاني وعارفه اني دراع سليم الالفى اليمين ومنين واثقه اني هديلك الملف
بتهيألى مفيش حد ميعرفش سراج عمارة وبالنسبه للملف انت هتدهولي عشان دي هتكون الضربة القاضيه لـ تيم فلوريت وهتخلي مكانك محفوظانا مش هقعد اتناقش واتوقع ومراتي ممكن مترجعش تانى
الامور دي متتحلش كده
امال تتحل ازاي !! عايزني اقعد اتفاوض ومراتي  في احتمال كبير مشوفهاش تانى ، انت ناسي انها حامل ، يعني لو مش خايف على فلوريت خاف على حفيدك
انت فاكر اني مش عايز انقذها ولا ايه ؟
لو كده اديني الخمسين مليون خليني اروح اجيب فلورا
لو طالبين مليار هدفع بس لو دفعنا مره هنبقى ملطشة لـ اللى يسوى واللى ميسواش ، يعني كل فتره كده هيتخطف مننا حد ونتطالب بفدية
يعني المفروض اعمل ايه !! اقوله خلص عليها عشان منكونش ملطشة
افهم يا متخلف ، انا عايز ارجعها من غير ما نسمح لحد يبتذنا
وان معرفتش
اكيد هدفع وارجعها
بس هو قال يومين
ليه ايه يا بابا !!
مفيش
بابا في ايه ؟ فهمني ؟
سوق العمل والشغل ممكن يجبرك تعمل حاجات غلط ، بس اخر حاجه اتوقعها ان الحاجات دي تتحسب عليا دّيْن واسدده وانا مش واخد بالى
بابا قصدك ايه !! انا مش فاهم حاجه
كان ليا منافس وكنت عايز اضغط عليه عشان صفقة معينه فـ ااا فـ ااا
فـ ايه يا بابا ؟
فـ خطفت بنته عشان اضغط عليه
خطفت بنته !! وهي ذنبها ايه عشان تخطفها
ده كان مجرد كارت للضغط عليه
يعني هو ممكن يكون بيردلك نفس اللى انت عملته
مش لازم يكون هو شخصياً ، ممكن يكون ربنا بيخلصله حقه
وانا ذنبي ايه !! ومراتي وابني اللى في بطنها ذنبهم ايه يتاخدوا في الرجلين !!
اوعدك ان مراتك هترجعلك سليمه ، حتي لو دفعت كل ثروتيخير يا دكتور ؟
هي كويسه ، كان عندها بس هبوط من قلة الاكل وواضح ان عندها اكتئاب
يعنى هي كويسه ؟
متقلقوش ، احنا عملنا اللازم
والجنين ؟
كويس برضه مفيش اي مشكله قوية
طيب ممكن اشوفها
اه مفيش مشكلهدلف تيم وخلفه سليم الالفى الى الجناح الذي تقيم فيه فلوريت ، كانت فلوريت شبه نائمة ولكن بمجرد ان اقترب منه تيم ولمس يديها قفزت من تختها من شدة الخوفتيم : اهدي اهدي ده انا
تيموعانقته وبكت بكاء هستيري وتيم يحاول تهدئتها وطمأنتها ، اما سليم فكان يشعر بالخجل لاحساسه ان هذا حدث بسبب افعالهتيم : اهدي يا حبيبتي ، انتِ خلاص بقيتي كويسه
هو ايه اللى حصل ؟ وليه اتخطفت يا تيم
انا معرفش اي حاجه يا حبيبتي ، في حد كلمني وطلب مني ٥٠ مليون جنيه مقابل انك ترجعي
ودفعت ؟
اه ، بابا ادهملي
متشكره يا انكل
متشكره على ايه بس !! المهم سلامتك
انا كنت حاسه اني مش هشوفك تانى ، كنت حاسه انهم مش هيسبونى
مش عايز اتعبك بالاسئله ، بس مسمعتيش صوت مميز تعرفيه او شكل حد شوفتيه مثلاً قبل كده ، او مثلاً اسم معين
كانوا مغمضين عيني طول الوقت وكنت في مكان زي ما يكون مهجور مكنتش بسمع الا صوت الهوا وكانوا بينادوا بعض بـ اسماء مستعاره
مش وقته ، المهم انك بخير
انا خايفه اوى ، انا حاسه اني هتخطف تانى في اى لحظه
مش هتتحركى تانى من غير حراسه متقلقيش واللى عمل كده انا هعرف ازاي اجيبهايه يا حبيبي ، مش هتنام ؟وضع تيم الاوراق التى بين يديه على الطاولة التى امامه وامسك بـ يد زوجته وقبلهاتيم : ايه اللى صحاكى يا حبيبتى
قلقت عشان انت مش جنبى
بحبك
انا بدأت ادرس موضوع الشغل اللى بعيد عن شغل بابا ده
كويس
طيب انتِ مقولتليش
مقولتلكش ايه يا حبيبي
انتِ ايه اقتراحاتك للشغل ده ، يعني اعمله في مجال ايه ؟
مش قادر احدد
بص انا رأيي تبقي حاجه مرتبطه بشغل باباك عشان تقدر تدمج شغلك في شغل باباك بعد كده
انا ليا رأي تانى
ايه هو ؟
انى اعمله في حاجه بعيده تماماً عن المجال بتاع بابا
ازاي تقريباً باباك بيشتغل في كل حاجه
لا في كذا مجال مش شغال فيه
طيب ليه عايز تعمله بعيد عن مجال باباك
بابا اعدائه كتير جداً ، وفي ناس كتير عايزه تنتقم منه ، واكيد برضه في ناس بتحاول توقعه وتوقع شغله فـ عشان لو لا قدر الله شغل بابا وقع لاي سبب يبقي شغلي التانى يسند الشغل ده فاهمه انا عايز اقوله ايه
ايوه فهماك بس ايه المجال اللى باباك مش شغال فيه ؟ السياحة مثلاً
هههه انتِ متسمعيش خالص عن شركة ElAlfy Tours
هههه مش قولتلك باباك مش سايب حاجه
انا بفكر اتاجر في العملة
العملة !! فكره كويسهخير يا فلورا قلقتيني
شادى انا عايزه اطلب منك طلب
اؤومرى
عيزاك تشارك تيم
مانا بالفعل قولتلك تقوليله اني عايز اشاركه
لا عيزاك انت تقوله وتحسسه انك مهتم بالموضوع
مالك يا فلورا ؟
هقولك بس اوعدني يفضل سر بينا
ده اكيد
من كام يوم جه اتصال لـ انكل سليم وانا كنت قاعده جنبه ، صوت السماعه كان عالي وقدرت اسمه صوت اللى بيكلمه
المكالمه كان فيها ايه ؟
كان تهديد ، تهديد بـ انه هيوقعه وهيقضي عليه وهيبدأ بـ اللى مسنود عليه اللى هو تيم وانا مرعوبه ، خايفه اوى على تيم وعلى انكل سليم
بس سليم ميقعش بالسهولة دي متقلقيش
بس تيم معندوش خبرة وحنكة ابوه وممكن يقع بسهولة ، هو دلوقتي هيعمل شركة من الباطن هتنسده وشغلك معاه او شراكة بينكم هتسنده اكتر وهتخليه ياخد خبرة منك وانا واثقه انك هتقف جنبه
اوكي ماشي هشاركه بس اهدي مش هيحصل حاجة
ملامح انكل سليم بتقول ان المكالمه هزته وبعدين انا واثقه ان انكل سليم واخد كل احتياطاته عايزه تيم كمان ياخد احتياطاته ، انا ماليش غيره يا شادى
اوكي ، انا هروحله وهعرض عليه يشاركني ، متقلقيش كده
ربنا يسترخايف عليها اوى كده !! متقلقش انا مش هقتلها  انت اللى هتعمل كده
اعمل ايه ؟
انت اللى هتقتلها لما تعرف اللى جاي اقوله
اخلص وقول عايز ايه ؟
ياريت تنجز
فلوريت هانم ، حرم تيم باشا الالفى ، الزوجة المخلصة الوفيه الوقوره ، هي ورا كل اللى بيحصلكوا
اممم ، حلوة اللعبه دي
هو ده حقك اللى جاى ترجعه تثبت ان فلوريت خاينه بعد ماهي اثبتت عليك ده بالادلة
الهانم بمساعده طارق اللى هي عينته واللى هو بيحبها لعبوا في الملفات القديمة سواء في الارشيف او على السيستم وعملت ان حضرتك عندك تهرب ضريبى وخدوا الملفات بحجه انها عايزه تشوف ازاي المجموعه كانت محافظة على النجاح ده هى اللى ....
انت اكيد اتجننت والانتقام عماك
سيبنى اكمل ، فلوريت هانم ادت ملف مناقصة توريدات الاجهزة الطبيه لـ طلعت المنشاوى وكاميرات مراقبه شركته وكمان جود الى بتشتغل هناك يشهدوا عليها ، هى اللى نزلت المصانع بعد انصراف العمال ولعبت في المواد الغذائيه وبدلت المنتجات السليمه بمنتجات منتهيه الصلاحية بعد ما كانت شاريه شحنه منتهيه الصلاحية دخلتها المصانع ، هي اللى سربت عروض شركة الاتصالات وهي اللى عملت موضوع القنبله والارهاب
ايه ادلتك على كلامك ده ؟
ادلة ايه يا بابا ، ده واحد جاى يرمي بلاه علينا
ارمى بلايا !! لا يا تيم انا مبرميش بلايا على حد ولما خنتكوا اعترفت ان ده كان حب في سليم باشا مش اكتر ، لكن واجهها اسألها ، ليه راحت شركة طلعت المنشاوى ، ليه راحت لـ مدير شركة الاتصالات المنافسه ليكوا ، ليه نزلت المصانع بعد انتهاء اليوم وانصراف الموظفين والعمال واكيد الكاميرات مصوراها
وهي لو بتخونا هتعمل كل حاجه بنفسها كده ؟
اهو دي الحاجه الوحيده اللى مش قادر افهمها
تخون مين وتفهم ايه ؟ (موجهاً بصره لـ فلوريت) انتِ ساكته ليه قولي حاجه
هتقول ايه ، هتقول انهـ..........
هوش ، اسكت شوية
يا باشا شوف كاميرات الشركة ، استجوب طارق هتعرف اني صح
انا اللى عملت فيك يا سليم يا الفى