مدام مين الى كانت عذراء
انا مش هقول حاجه أكتر من كده ،انا عايز حد من أهل المريضه لانى محتاج موافقة حد عشان لازم يتعملها عمليه
وانا مش هسيبك تيجى جمبها ،لان من الواضح انك كفته ومابتفهمش حاجه فى شغلك ،واياك تقرب لمراتى والا هقطعلك أيدك
انا مش هرد عليك ،لانى مقدر الحاله الى انت فيها ومقدر ان المريضه ولو انى مش عارف علاقتك بيها ايه بس الى اعرفه ان امرها يهمك ،بس من فضلك ولمصلحة المريضه انا عايز حد من أهلها يوافق على عمل العمليه
انا أهلها ،انا جوزها وكل الى ليها ،ومش هخليك تيجى جمبها
تانى هيقولى جوزها ،بقولك الانسه الى جوا كانت بنت بنوت قبل الحادثه
طب عشان اعرفك انك مابتفهمش انا جوزها ،وكمان مش جوزها الاولانى انا جوزها التانى ،يعنى الانسه الى انت بتقول عليها دى متجوزه مرتين
أستحاله ،انا بقولك يا أستاذ هى كانت بنت ، عذراء ،ولو مش مصدقنى انا ممكن أستدعى دكتور تانى ،بس صدقنى الوقت مش فى صالحنا لازم نعمل اللازم ونوقف النزيف
من فضلك اعمل اللازم ، انا عايزها تفوق ،أرجوك
انا هعمل اللزم وعلى مسئوليتى ،انا أدامى بنت حياتها بتروح ولازم انقاذها ،كفايه عليها الى هتعانيه لما تفوق وتعرف الى حصلها
الحمد لله قدرنا نوقف النزيف وعملنا عملية التنضيف ، وهى فى خلال ساعات هتفوق
يعنى هى بجد هتبقى كويسه
ان شاء الله يابنى ،بس دلوقتى فى أجراء مهم لازم يتعمل
ايه هو
لازم نبلغ البوليس ،عشان الى عمل كده يتمسك
ايه ،مين عمل ايه
يابنى ،يعنى الى أغتصبها لازم ياخد جزاؤه
أكيد
طب أعمل ايه أبلغ
لأ أرجوك ،انتظر لما تفوق ونتطمن عليها الأول
ماشى يابنى ،بس ياريت تستدعى أختها او امها ،اى ست تكون معاها الموضوع محرج وهى محتاجه لست تكون جمبها
اه، حاضرصباح الخير
صباح النور
عامله ايه دلوقتى
كويسه
انا شايفك بتحضرى فطار لو ليه انا مش عايز
لأ مش ليك ،دى لكارما ،انا قايله لها تيجى تفطر معايه
اه ،كوييس
بابى وحشتنى
وانتى كمان ياروح بابى ، اكيد زعلانه منى عشان ماشفتكيش امبارح بس والله انا....
لأ مهى دودى كلمتنى وقالت لى انكم كان عندكم مشوار مهم
صباح الخير يادودى
صباح النور ياعيون دودى ،انا حضرتلك الفطار الى بتحبيه ياله عشان تفطرى
بس هتفطرى معايه
بس انت عارفه انى مش بفطر
لأ ازاى لازم تفطرى ،عشان خاطرى يادودى وحياتى عندك
عشان خاطرك انتى بس ياقمر
انا نازل عايزين حاجه
ميرسى يابابى
ديما انا هبلغ بابا انك تعبانه ومش هتروحى انهارده
طيب
ايه رأيك ياكوكى نخرج سوا انا وانتى
بجد ،طب هروح اغير هدومى بسرعه
خلاص هشيل الفطار ،والبس تكونى انتى لبستى
الو
الو ،ضياء ازيك
عامله ايه يابنتى كلمتك كتير امبارح وماردتيش
معلش ياضياء ، كنت بره امبارح وماعرفتش ارد ،المهم عرفت تجيب تقارير كارما
عيب عليكى ،طبعا جبتهم ،ولما ماردتيش عليه امبارح بعتهم لياسر
بجد ياضياء ، انا متشكره جداً
على ايه يابنتى احنا اخوات ،بس ابقى طمنينى عليكى
ماشى ياضياء ، مع السلامه
مع السلامه
صباح الخير ياماما
صباح النور ياحبيبتى ،طمنينى عليكى سيف قال انك تعبانه مالك
مفيش ،ماتقلقيش ضغطى واطى شويه بس بقيت احسن
بس وشك اصفر اوى
والله بقيت احسن ،ماتقلقيش ده احنا حتى خارجين انا وكارما ،ماتيجى معانا
لأ مش هينفع عندى حاجات لازم اعملها ،وبعدين بلاها الخروج وانتى تعبانه كده
واللله ياماما انا لو تعبانه مش هخرج ماتخفيش ،انا كويسه الحمد لله
طب ياحبيبتى ،الى يريحك بس سييى تليفونك مفتوح عشان اطمن عليكم
ماشى ،ياله سلام
ديما
نعم
انا عارفه انى فى حاجه حصلت وانتم مخبينها عليه انتى وسيف ،وعارفه كمان انها حاجه كبيره ،بس انا مش هفرض نفسى واتدخل ،بس لو حبيتى تحكى انا موجوده
أطمنى ياماما
ربنا يطمن قلبك ويريح بالك يابنتى
يارب
اه ياعم رحت فين
مازن،انت هنا من امتى
من ساعة ماكنت بتتنهد
والله انت فايق
ياعم انا لا فايق ولا نيله ،دانا كفران وعايزاولع فى نفسى ومتخانق مع طوب الأ رض
ليه ياعم ،تعالى جوا واحكيلى
قولى ياعم فيه ايه
مفيش العادى تحلها من هنا تتعقد من هنا ،الصبح فاتحت بابا وماما فى موضوع الجواز وعينك ماتشوف الا النور ،اول ماسألونى أبوها بيشتغل ايه وقلت لهم أمام جامع وهما الاتنين اتقلبوا زومبى ، الايقولى انك اتجننت والى تقولى برستيجى يا بيه ولا حد فيهم سألنى انا عايز ايه
طب وانت مستغرب ليه ماده المتوقع ولا انت كنت متوقع انهم هيطيروا يروحوا يخطبهوالك
مانا عارف انهم هيعقدوه ، بس مش للدرجه دى ،دى دولت هانم بتقولى هخطبلك آخر الاسبوع بنت نانى صحبتى وكأنى هتجوز مى عشان مكنتش لاقى بنات
أهدى بس ياعم ،انا هتكلم معاها ،وانت عارف انها بتحبنى وبتقتنع بكلامى
طب ومعالى الوزير مين يقنعه
أمك
ماتلم نفسك ياض امى مين الى هتقنعه
على فكره أمك دى تبقى متجوزه أبوك .....
اه صحيح ،معلش ماخدتش بالى اصلى مابشفهمش كتير
ماشى ياخويه ماتشلش هم ،عايزين نركز فى شغلنا ،الافتتاح قرب
لأ شغل مين ،مش هسيبك الا لما تقولى ايه الى حصل بينك وبين ديما ،وماتقوليش مفيش،عشان فيه وفيه حاجه كبيره كمان ،فأعترف احسنلك
أقول ايه بس يامازن
زيح يابنى عن صدرك ،يمكن ترتاح
ولا عمرى هرتاح ،بس هحكيلك
يانهار ابوك اسود ،انت ايه الى هببته ده
شفت المصيبه الى انا فيها
وبتقول عليه انا الى حمار ،دانت ستين حمار فى بعض ،الغبى بس هو الى مايعرفش يفرق بين البنت المحترمه والبنت الشمال ، ومراتك مش محترمه وبس ،ده أكتر بنت محترمه شفتها طبعا بعد مى حبيبتى
ماشى ياخويه
أزاى تعمل كده ،أزاى تسمع كلام الست دى وتسمحلها تشكك فى مراتك
معرفش واللله انا ايه الى حصلى ،اول لما سألتها ان كانت فعلا كانت معاه فى الشقه لوحدهم وقالت لى اه ،ماستحملتش بعدها حسيت انى مكنتش انا وواحد تانى الى بيتصرف مكانى
طب زعق ،أشتم ،او حتى أضربها لكن الى عملته ده .... صعب اوى
انت بتزودها عليه يامازن ،بدل ماتشوفلى حل
صعب اقولك حل ،بس برضو انت لسه عندك فرصه
أزاى ،بقولك متجاهلانى مش شايفانى اصلاً
بس لسه معاك ،يعنى لسه عندك فرصه تخليها تسامحك
يعنى اعمل ايه ،بقولك مش شايفانى
شوفها انت ،متردش عليك كلمها برضو ،تعرف تبقى تلم ورخم ابقى تلم ورخم ،فى كل حته اطلع لها ،فى كل مناسبه كلمها ،مابتردش على تليفونك كلمها ع الواتس عملت لك بلوك خش ع الفيس عملت لك بلوك خش على الانستجرام ،المهم ماتسبش اى سويشل ميديا الى لما تلاقيك ف وشها
وتفتكر ده الحل
لأ ما أفتكرش ،الى أفتكره انك مش خسران حاجه ،انت كده كده منيل الدنيا فياصابت ياتنين عور
هو انا انكتب عليه ياربى دايماً كده انى أفضل أناهد مع كل واحده احبها
أعذرنى ياصاحبى ،المره الى فاتت كانت معركتك خسرانه خسرانه انت بس الى كنت غاوى وجع قلب ،لكن المره دى مراتك بجد تستاهل انك تحارب عشان ترجعها ولو سفيت التراب
................
ماتفتحى ياديما
أوف المفتاح مش معايه
بتهرجى والله ،امال فين
استنى اه ،افتكرت المفتاح مع سيف اناأديتهوله لما كنا هنا آخر مره
طب وبعدين
نشوف اى حد يكسر لنا الباب ،استنى هنادى البواب يشوفلنا حد يكسره
ديما ،لو حاسه انك تعبانه ياله نمشى ،انا اصلاً مش عارفه أزاى طاوعتك نيجى هنا وانتى تعبانه
أطمنى انا مش تعبانه ،وماتخافيش ياستى مش هنهار ولا هيغمى عليه ،عارفه الغريبه انى حاسه انى عادى ،مش متأثره زى المره الى فاتت حاسه ببرود غريب جوايه ،انا نفسى مستغرباه ،عارفه انا نفسى فى ايه
فى ايه ياحبيبتى
نفسى أعيط ،نفسى أعيط أوى ،بس الدموع مش راضى تنزل
ديما انتى مش عجبانى انا قلقانه عليكى ،ماتقولى لى ايه الى انتى مخبياه عنى
انا مش مخبيه حاجه ،ولا يمكن مخبيه ،مش عارفه او مش عايزه اعرف ،المهم تعالى بس نلم الهدوم الى هنا والحاجه لحسن الوقت اتأخر
ماتيجى يابنتى أوصلك
يابنتى بيت عمتى بعيد ،خالد زمانه جاى وهو الى هيوصلنى
طب خلينى واقفه معاكى لغاية لما يجيى
يابنتى روحى انتى بس،وبعدين خالد جاى هناك اهو
ماشى ياستى ،سلام هكلمك بكره عشان اطمن على عمو
ماشى ،فى رعاية الله
كنتى فين ،ومابترديش عليه ليه
مكنتش
يعنى ايه مكنتش هو ده رد
ده الى عندى
ديما ماتعصبنيش وردى عليه ،قولى كنت فين
اممممم، تفتكركنت فين ،كنت مع ماجد ولا رحت لأحمد ولا أستنى استنى .... اه كنت مع فرانكو .. ياله أختار انت واحد من التلاته
ماتعمليش كده يادييما ،ارجوكى
ماعملش ايه ياسيف ،انا بخيرك ،انت اختار وانا مش هعترض على اختيارك
الشنط اهى ياست ديما الى حضرتك جبتيها ،تحبى اساعدك تفضيهم
لا ياهدى ،ميرسى روحى نامى انتى
ماشى ، تصبحوا على خير
معلش ياسيف ، جت اوت المره دى دخول هدى عرفك انا كنت فين ،ملحقتش تاخد حقك منى الى ايه .... انت ساعتها قلت ايه ،اه الى موزعاه ع الشعب ،معلش خيرها فى غيرها
ديما ،من فضلك بلاش تعملى كده ،خرجى الى جواكى مايهمكيش انا هستحمل اى حاجه تعمليها لكن الى انتى بتعمليه ده هيأذيكى انتى ،انا خايف عليكى
ههههههه خايف عليه والله ضحكتنى ، خايف عليه ليه ياسيف عشان مانهرتش عشان ماصوتش وعيط وقلت ليه عملت فيه كده ،ها عايز منى ايه انهار حاضر ،أصرخ حاضر ،أكسر اهو وامسكت ديما بأحدى التحف والقتها على التلفزيون وكسرته
حلو كده ،لأ استنىديما
سيف ،ايه الى حصل لديما ،وليه الجناح متبهدل كده
معرفش ياماما ،هى فجأه صرخت واعدت تكسر وانا مقدرتش أحوشها وبعدها وقعت واغمى عليها
طب روح هات برفان ولا حاجه نفوقها بيه
اجيب منين انتى شايفه كل حاجه اتكسرت
روح هات من أوضتى
طب امسكيها ،هجيب وآجى علطول
ها يادكتور فاقت
لأ للأسف
ايه ،أزاى مافقتش ، امال انت كنت بتعمل ايه جوا
يافندم المدام معندهاش حاجه عضويه تخليها ماتفوقش أينعم عندها نقص ف الحديد وأنيميا بس ده مش سبب للأغمائه الطويله دى
انا مش فاهم حاجه
انا الدكتوره رضوى كمال وده الدكتور احمد ، على فكره انا دكتورة امراض نفسيه
انا مش فاهم حاجه ،حضرتك ايه علاقتك بحالة مراتى
المدام عندها حالة انهيار عصبى حاد ، وواضح انها رافضه تفوق لانها معندهاش حاجه عضويه تخليها مغمى عليها لغاية دلوقتى ،أظن كده حضرتك فهمت انا هنا ليه
أيوه
انت جوزها صح
ايوه
أسمك ايه
أسمى سيف الجيار
اوك،طيب انا هكون محتاج نقعد ندردش انا وانت يا أستاذ سيف ، ممكن تتفضل معايه على المكتب
طب هطمن عليها الأول ، وبعدين هاجى لحضرتك
بص يا أستاذ سيف وجودك هنا مش هيفيدها ،لكن يمكن كلامنا مع بعض يفيدها
طب ممكن اشوفها ، وبعدين أجيلك
ياعينى ياعينى ع الحب ،اتعلم يا احمد ،اه صحيح نسيت الدكتور احمد يبقى جوزى
اه ، ممكن أشوفها
روح ،وانا مستنياكوحشك
مش عارفه ..... حاسه انى بموت وهو بعيد عنى وبموت لما أشوفه جمبى وأفتكر الى عمله فيه
ولو انى مش عارفه هو عمل ايه بس أكيد مدام بتحبيه تقدرى تغفرى له
مش كل حاجه نقدر نغفرها
بس انتى بتحبيه ،وده يخليكى تغفرله كل حاجه حتى لو كانت كبيره
.......
الحياه قصيره ،ليه بتعذبى نفسك ياديما ،ليه ماتقضيش عمرك مع الى بتحبيه وتنسى الى فات
خايفه
منه
منه ومن نفسى ومن الزمن
للدرجه دى ياديما ،احكيلى ياحبيبتى ليه ده كله
خلاص ياحبيبتى لو مش عايزه تحكى بلاش
لأ هحكيلك يامى ،يمكن ساعتها أرتاح
قولى ياحبيبتى
ايه صدمتك ، صح ،مهما كنت فكرتى مكنش خيالك هيصورلك ان ممكن ده يكون حصل
هو سيف يعرف انك كنتى بنت
هو عرف بس بأبشع طريقه ،كان نفسى أقوله اوى وأشوف فرحته ان هو أول راجل يلمسنى ،كان نفسى اللحظات دى تكون لحظات أفضل فاكراها طول عمرى ، وكل مانكبر ونعجز أفتكر اليوم ده وأحس انى رجعت شباب تانى ،بس هو .... أنقطع صوتها لتنخرط فى موجة بكاء
بس ياحبيبتى اهدى
سرق منى فرحتى ،سرق منى أحلى لحظه فى حياتى لما حبيبها يملكها لاول مره ، سرقنى يامى .... دبحنى ..... موتنى ،ليه انا عملت له ايه ،ليه يامى ليه ،دانا حبيته ،حبيته اوى ده يكون جزائى
ايه الى حصل مكانت كويسه يامى
مفيش ياطنط
ارجوكى اندهى للدكتوره رضوى بسرعه
حاضر
ديما ، من فضلك سيبى الانسه عشان عايز اتكلم معاكى
مش عايزه اتكلم مع حد ،مش عايزه اشوف حد ،سيبونى فى حالى ،مش عايزه حد
مهو كده انا هضطر أديكى حقنه مهدئه ،فلو مش حابه ده ياريت تهدى ونتكلم
نعم ، عايزه منى ايه
مش عايزه حاجه ، انا كنت عايزاكى تسيبى الانسه عشان أكيد هى تعبت ،بس بما أنك سبتيها أخرج انا وأبتسمت وقالت : عن أذنكمانتى بجد هنا ولا تهيئات من تأثيرالحمى
لأ هنا
حد حصلوا حاجه فى مصر
لأ الحمد لله كلنا بخير ،... احم مش هدخلنى ولا مش عايزنى أدخل
أسف بس انتى كنت عايز اتأكد انى مابحلمش
أحم ،ندخل
تشربى حاجه
ها ، اه، لأ ،ممكن ميه
ميه ،صعبه دى
أتفضلى
ايه دى
أعرفك ،دى ميه
مش عايزه ،لأ هاتها
ديما ،جيتى ليه
آسفه انى جيت ،انا ماشيه
انا مش قصدى ، انا مبسوط جداً انك جيتى ،بس عارفه انك انتى الى مش مبسوطه عشان جيتى وأكيد فيه سبب انك هنا غير انك جايه تشوفينى وانا عارف انى آخر حد عايزه تشوفيه
ليه بتقول كده
ليه بتسألينى ليه ،أقولك ليه عشان انا حيوان وحيوان دى كلمه قليله لأحساسى بنفسى ،عشان انا ما أستهلش انك حتى تبصى فى وشى ،ديما انا ما أستهلكيش والأحسن انك تسبينى انا مانفعكيش انتى تستاهلى حد أحسن منى
بس ، بس انت قلت انك مش هتسبنى
انا قلت حاجات كتيره ما كنتش أدها ،وصدقينى انا بستحقر نفسى ف كل لحظه
سيف انا جيت عشانك
عشانى انا
اه عشانك ،عشان مش ...... مش
مش أيه ياديما
مش قادره أعيش من غيرك
انا
اه ،انت ياسيف
بس انا ما.......
ماتكملش ياسيف ، انا عايزه أنسى مش عايز أفتكر خلاص ،هننسى الى فات ،هنفتح صفحه جديده ،الا اذا كنت انت مبقتش عايزنى
انتى بتقولى ايه ، أنا بحبك لدرجة انى ممكن أتخلى عنك بس عشان أشوفك مبسوطه
وانا مش هكون مبسوطه بعيد عنك ياسيف
بجد ،انتى بتتكلمى بجد
آه
أه ،أيه
آه بتكلم بجد ،وآه بببقى مبسوطه وأنا معاك و،آه مش عايزه أبعد ،حلو كده
ده تحفه انا مش مصدق نفسى
لأ صدق ياسيف ،لما بعدت عنى حسيت حاجه كبيره أوى نقصانى فى حياتى ، الأحساس الى عشته وانت بعيد عنى خلانى عرفت أنى ممكن أغفرلك أى حاجه بس الحاجه الوحيده الى مش ممكن أغفرهالك انك تبعد عنى
وانا كمان ياديما بعدك عنى كان صعب عليه اوى ،بس كان أهون عليه أبعد ولا أشوف نظرة الكره فى عينك
انا عمرى ما أقدر أكرهك ياسيف
بس انا كرهت نفسى
خلاص ياسيف ،هننسى الى فات هنبدأ بدايه جديده وحياه جديده
خايف تندمى
ليه ناوى تعمل حاجه تخلينى اندم
لأ طبعاً ،بس خايف انك تسامحينى بس ماتقدريش تنسى ،مش عايز ابقى أنانى
انا حاسه انى سمعت الكلام ده قبل كده ،انت قبلت الدكتوره رضوى
اه ،قابلتها وحكيت لها
بس انا معرفش ،هى ماقالتليش
مانا عارف
بس انا مش عايزاك تقابلها تانى
ايه ،ليه
عشان هيه حلوه اوى الصراحه
معقول ياديما انتى بتغيرى
اه ،عندك مانع
لأ طبعاً،بس لازم تعرفى ان عينى مابقتش تعرف تشوف غيرك ، انتى أجمل ست فى نظرى
بئه بالذمه هو فيه قمر كده ويغير ،دى ستات الدنيا دى كلها تغير منك
ياسلام ، كداب أوى
انا ،ليه يابنتى هو انتى مش عارفه انك قمر ،محدش قالك كده قبل كده
قالوها كتير بس انا بحب أسمعها منك
وانا مش هبطل اقولهالك
طب ايه
ايه
انا جعانه اوى الصراحه
تصدقى فصلتينى ،بنحب ورمانسيه وبتاع وتقولى جعانه
معلش بئه ، انا بجد جعانه
ماشى ياقمر ،أطلبى لنا انتى بئه بمناسبة انك هنا المتحدث الايطالى لحسن انا من ساعة ماجيت هنا وانا مهرى مكرونه
ليه كده
الوحيده الى اعرفها فى المنيو ،يقولى باستا اقوله باستا .... سى وشكراً على كده
طب خلاص سبنى أظبطك
ظبطينى ،وانا أطول، وانا هدخل شنطتك دى جواسيف
ريهام ، انتى بتعملى ايه هنا
انا هنا مع جماعه صحابى ،انت هنا بتعمل ايه ،ثم نظرت الى ديما بأستحقار: أهلاً
أهلاً
انا هنا انا وديما بنعمل شهر عسل تانى
آه ، طب كويس
بس غريبه صحاب مين الى انتى معاهم هنا
مفيش ده امجد ودعاء وحسام وجماعه ايطالين كانوا جم عندنا من فتره الفندق وأتصاحبنا ووعدتهم انى هاجى عندهم فى الاجازه ،هما أصحاب الفندق هنا
والله ،غريبه عمرى ماشفتك بتاخدى أجازه حتى عشان تقعدى مع بنتك ،دلوقتى واخده اجازه عشان صحابك
هو انت بتغير ولا ايه ياسيفو
أغير وأغير ليه انتى مبقتيش تخصينى عشان أغير عليكى
هو مش انا مراتك ولا نسيت ياسيف ،ولا ايه يامدام
اه أكيد
هو ايه الى أكيد ،مش احنا اتفقنا ع الطلاق ياريهام يعنى خلاص مسألة وقت وشوية أوراق ونبقى انتهينا
لأ مانتهناش ياسيف ، وكويس انك فتحت الكلام عشان انا كنت عايزه اتكلم معاك فى موضوع كنت مأجلاه لما نرجع مصر بس بما أنك هنا ،نتكلم دلوقتى
ما أظنش فيه بنا كلام تانى ، الى عندنا قلناه ،والى عندك مايهمنيش أسمعه
ع العموم لما تسمع الكلام انت هتحدد ان كان مهم ولا مش مهم
طب ياريهام، معلش احنا تعبانين وطالعين أوضتنا ،نشوفك بعدين
اوك ياسيف براحتك ، بس انا مستنك بكره فى أوضتى رقم (...)ياريت تيجى عشان كلامنا ماخلصش
لأ كلامنا خلص ولازم تعرفى ان الحاجه الوحيده الى تربطنى بيكى هى كارما بنتى ولولاها مكنتش هقف واتكلم معاكى دلوقتى
هنشوف يابيبى وعلى غفله طبعت قبله على شفتى سيف أمام نظرات ديما ثم ضحكت وسارت تتهادى امامهم
هغير هدومى
ماشى
أحم ،سيف قوم غير هدومك
اه ، هقوم أهو
طب انا هطلب قهوه
قهو ه دلوقتى ياديما
معلش مصدعه
ديما ، هى كانت عايزه تعكنن علينا ماتديلهاش فرصه
عارفه
عارفه انا بحس ادام ريهام بالذات انى متكتف ،ساعات بقول لنفسى ليه مارميش علييها يمين الطلاق وأخلص منها ومن أرفها ،بس ارجع واخاف على كارما منها
هى ممكن تأذى كارما
مش بشكل مباشر ، بس انتى عارفه حالة كارما ،هى حساسه ومش هتستحمل أى خناق يحصل أدامها
خلاص ياسيف شوفها عايزه أيه
هيه عايزه تدمرنى ،عايزه تهدنى ،عايزه تأذينى حتى ولو حساب بنتها
ما أعتقدش ان فيه أم ممكن تأذى بنتها ياسيف
لأ فيه ريهام تعمل كده
خلاص مدام انت عارف انها ممكن تأذى كارما ،روح اتكلم معاها وشوفها عايزه ايه
مانا عارف ،أكيد عايزه فلوس
خلاص ياسيف أديها فلوس ، المهم كارما
ياديما انتى مش فاهمه ،هى عامله كارما حجه وكل شويه هتحاول تبتزنى وتاخد فلوس ،رغم انها مش محتاجه بس تقولى ايه الطمع
طب هتعمل ايه ياسيف
مش عارف ،بس كل الى عارفه انى مش طايق أشوفها خصوصاً بعد الى عملته تحت ده
انتى أضايقتى صح
لأ ،ماضيقتش ..... أنا
انت ايه
الصراحه أضايقت ،أضايقت أوى ..... بس انا عارفه انها مراتك وان يعنى...
ماتكمليش ياديما انتى بس الى مراتى وحبيبتى وكل حاجه فى دنيتىانتى بتقولى ايه ،حامل ازاى يعنى
حامل زى اى واحده
يعنى ايه مش فاهمه
فيه ايه يابيبى ماتفهم السنيوره الستات بيحملوا ازاى ،وأضافة بخبث ولا تحب أقولها انا
ريهام ،ممكن تخرسى وتفهمينى انتى حامل ازاى
انت كمان ياسيف ، بس انا مش هرد عليك وده مراعاة لشعور المدام
لا ملكيش دعوه بشعورى ،من فضلك تفهمينى حامل ازاى وانتم منفصلين من ولادة كارما
مين الى ضحك عليكى وقالك كده
ريهام
ايه ياسيف ،مش بصححلها معلوماتها، أنا حامل ياهانم وحامل ف ٣شهور تقريباً يعنى قبل ماسيف ينزل كايرو علطول ،يبقى ازاى منفصلين
انتى كدابه
لا ياحبيبتى انا مش كدابه انتى الى خايفه تصدقى ،وعموماً سيف أدامك لو جدع يكدبنى ،كدبنى ياسيف
ريهام ممكن تمشى دلوقتى
نعم ،أمشى ،احنا لسه ماخلصناش كلامنا
أمشى دلوقتى ياريهام ونتكلم بعدين
أوك يابيبى ،بس متتأخرش عليه ،باااى
ديما
الى بتقوله ريهام ده صح ،انتم كانت علاقتكم عاديه زى اى اتنيين متجوزين
ديما انا
رد على سؤالى ياسيف
مش كده بس انا وهى
هى كلمه ،آه ولا ،لأ ... كلمه واحده
آه ... ولأ
فزوره دى
ممكن تقعدى ونتكلم
لأ مش هقعد ،وأظن كده وصل ردك
ديما أستنى ،طب أسمعينى الأول قبل ماتحكمى
وانا كان مين سمعينى لما اتهمتنى بالخيانه ، لما جمعت واحد وواحد وخليتهم اتنين ورسمت سنياريو وعينت نفسك قاضى وجلاد وحكمت عليه ،ها مين كان سمعنى ،كنت سمعتنى ياسيف أدتنى فرصه حتى أدافع عن نفسى ،انا كمان مش هديك فرصه عارف ليه ياسيف ً.... عشان انت بنى آدم كداب ،كداب ياسيف كدبت عليه وضحكت عليه وخلتنى أتجوزك وصدقت لما قلت لى انك منفصل عن مراتك وشوف كدبك وصلنا لفين ياببشمهندس
انا عارف انك من حقك تزعلى ،بس الحكايه مش زى مانتى فاهمه
يعنى انت عايز تفهمنى انك كنت منفصل عنها وهى حملت لوحدها
لأ طبعاً ... بس برضو انتى مش فاهمه دى كانت المره الوحيده من ساعة حملها فى كارما
كداب،كداب ياسيف زى ماكدبت عليه فى كل حاجه بتكدب عليه فى دى كمان
انا مابكدبش عليكى ياديما
اسكت ،انا مش عايزه أسمع منك اى حاجه
لأ هتسمعى ،هتسمعى ياديما وتفهمى عشان انا ماكدبتش عليكى ،والله وحياة ديما عندى ماكدبتش عليكىطب انا عندى ليك خبر حلو
الخبر الوحيد الى عايزه أسمعه دلوقتى ،هو انك تعرفلى ديما فين
بسيطه ياصاحبى ،الاول بس نعرف هى فى ايطاليا لسه ولا رجعت مصر
وهتعرف ازاى يافالح
سهله اوى من المطار ،أدينى نصايه وانا هعرفلك ،بعدها لازم تنزل مصر لان الخبر الى عندى مايتقالش ف التليفون
ماشى يامازن ،بس طمنى عليها الاول
ماعرفتش توصل لمكان ديما يامازن
لسه ياسيف ،بس ماتخافش اول ماتفتح تليفونها هنقدر بسهوله نوصلها ، بس انت حاول تفكر مين ممكن تروحله
مش عارف ،هى اصلاً ملهاش حد عشان تروحله ... انا خايفه عليها اوى
ماتقلقش ،انا كلفت الرجاله يشوفلك اسمها ف الفنادق الى موجوده وان شاء الله هنلاقيها ف واحد منهم
وانا مالقينهاش
يبقى مضطرين ننتظر تفتح تلفونها وساعتها هنقدر نوصلها
يارب ، قولى ايه الخبر الى عندك
بص احنا نطلع على عندى ونتكلم براحتنا ،عشان الى هقولهولك ده مهم
هنطلع على فيلتك ،دى بعيده اوى ،هتسبنى على نارى لغاية لما نوصل
لأ ماتخافش هنطلع ع الشقه
اه ،ان كان كده ماشى
ها قولى
ماتصبر ياعم
مازن ، انا بجد مش مستحمل ، قول الى عندك كفايه الى انا فيه
ريهام
مالها
بص ياسيف ،الى هقولهولك ده مش عارف هيفرحك ولا هيزعلك بس هو أكيد خير ليك
ماتقول يابنى وتخلصنى ،من غير رغى
انا وصلتنى أخبار ان ريهام على علاقه بواحد من ساعة لما انت سافرت ، اسمه شريف الخواص
ايه ،شريف الخواص بتاع قرية(....) السياحيه
اه ،هو
مش ممكن
لأ الخبر أكيد
ممكن أفهم علاقه دى تقصد بيها ايه
علاقه ياسيف
تقصد يعنى
ايوه ،اقصد يعنى
انت متأكد يامازن
ماينفعش انى أقولك حاجه زى كده الا لما أكون متأكد وميه ف الميه كمان
طب ومتأكد ان العلاقه دى بس من ساعة لما انا سبتها ،مش يمكن تكون من قابلها
لأ من ساعة لما سافرت ،لان قبلها هو كان فى اليونان من فتره طويله ومش بيرجع مصر غير تخاطيف ، لكن من ساعة لما انت سافرت وهو أستقر ف مصر وبدأت العلاقه
يابنت ال(.....) بئه مربيالى الرعب ومخليانى أخبى خبر جوازى من ديما وهى مقضياها ،السافله ،انا لو قتلتها دلوقتى ولا حد يلومنى
وتقتل ابنك
وأش عرفنى انه أبنى
بقولك مكنش فى مصر
وليكن ، مش يمكن كان فيه حد تانى ،هو انا كنت بشوفها ولا أعرف كانت بتروح فين ولا بتيجى منين الهانم المحترمه
لأ انا متأكد انها مكنش ليها علاقات مع حد قبل شريف
مفيش حاجه أكيده
طب ع العموم ،انا عايزك تهدى ،وهسألك سؤال هى ريهام تفرق معاك
لو على ريهام نفسها ولا تفرق معايه ،لكن المسأله مسألة انها لسه مراتى وللأسف أم بنتى ..... وسكت قليلاً : تفتكر يامازن كارما مش بنتى
ايه ياعم الأفكار دى ،دى البت حته منك مش واخده من امها غير لون شعرها ،يعنى أستحاله تكون مش بنتك
تعرف ،انا ربنا بيعاقبنى عشان الى عملته فى ديما ،ورانى انى عشت سنين مع ريهام وعمرى ماشكيت فيها وهى ف الآخر طلعت سافله ، وديما البريئه الى عمرها ماتصرفت غلط ، شكيت فيها وعملت معاها عامله حقيره
خلاص ياعم ،ماتقلبش فى الى فات ،المهم دلوقتى انت هتعمل ايه
هعمل ايه ، لو قتلتها هودى نفسى فى داهيه عشان بنى آدمه ماتستهلش ،وبرضو رجولتى وجعانى وعايزه اروح اموتها بأيدى
ولا تموتها ولا حاجه ،بص الحل الوحيد انك تعرفها انك عرفت وتهددها انك هترفع عليها قضية زنا وتفضحها وقصاد انك ماتعملش كده تطلقوا فى هدوء وتتنازل عن كارما وكمان ابنك الى جاى
مش لما يبقى أبنى
هنتأكد ،بس فيه حاجه انا كنت مأجلها للآخر
ايه تانى
دى الصور الى تثبت خيانتها
وده جبت أزاى
دى بئه اسهل مهمه ،اصل ربهام واضح ان حبايبها كتير ومستعدين يعملوا اى حاجه تأذيها ،جبتهم من بنت بتشتغل سكرتاريه عند شريف بس بتعز مراتك اوى
بس ماتقولش مراتك
طب خلاص ماتتحمقش ،خد الظرفبحبك
كنتى بتنامى هنا
اممم
بس السرير صغير ، طب ودى فيها ايه: تكلم مشيراً الى الغرفه الاخرى
دى برضو أوضه نوم ،بس مش بنام فيها
طب ننام هناك
صور حلوه اوى
آه
حلو فستان الفرح بتاعك اوى رقيق زيك
اه
واضح من التراب ان محدش فتح الاوضه دى من زمان
اه
ديما تحبى نخرج
احم ،لو انت حابب
لو الاوضه هتقلب عليكى الذكريات نخرج منها
سيف ،انا عايزه أنسى عايزه أبنى ذكريات جديده معاك ، هتساعدنى
طبعاً ، واول طريق المساعده هنضف الاوضه وننام فيها سوا ع السرير ده وانتى جمبى ،وفى حضنى
بتركبى خيل
اها ،
الى يشوفك ويشوف رقتك مايتخيلش انك ممكن تكونى بتعرفى ف الالعاب العنيفه دى
مش فاهمه ده مدح ولاذم
تقدرى تسميها غيره ،اصل انا مش بعرف اى حاجه من الحاجات الى انتى عارفاها ،يعنى لابعرف اركب خيل ولا امسك سلاح ولا ايه تانى
بعرف كونغ فو ومبادئ فى الدفاع عن النفس وبركب خيل وبنط حواجز ،اه وبلعب بيانو وبعزف ع الكمان
فهمينى ايه المزيج الغريب ده مابين الرقه والعنف
كل حاجه وليها وقتها واستعمالها
ديما بتعرفى ايه فى مبادئ الدفاع عن النفس
يعنى شوية حركات ممكن أشل بيها حركة الى أدامى وأدافع عن نفسى ضد اى هجوم ،يعنى ماتقلقش وراك رجاله انا بعون الله اقدر على اجدعها عصابه
طب مادافعتيش ليه عن نفسك يوم ما اتعديت عليكى
عشان كنت مصدومه ،وبعدين انا مقدرش أذيك
بس انا آذيتك
مش احنا قلنا هننسى ، ممكن مانفتحش الموضوع ده تانى
ممكن ،هروح استحمى عشان اتمليت تراب
سيف انت مش معاك هدوم ،هتغير ازاى
اه صح دى مشكله
ممكن اجيبلك حاجه من بتوع .... احم ... ادهم ،وانا هغسل الهدوم والصبح تلبسها
مفيش مشكله
صباح الخير
حبيبى ... صباح الفل ، تعالى هنا
صباح الفل
مش معقول ياسيف كل شويه تبوسنى
بعوض الى فاتنى ، انتى مش عارفه الواحد عقبال ماوصل للمرحله دى كان عمل ايه ،عقبال يارب ما أوصل لليفل الأخير وأقابل الوحش
ماشى ياوحش ، بتعمل ايه
غيرى الموضوع ،بس هتروحى منى فين ،ع العموم بعمل فطار لأحلى بنوته ف الدنيا
ده الى هو انا
هو فيه بنات حلوين غيرك
امممم ،بس انت مش عارف انى مش بفطر
من هنا ورايح لازم تغيرى العاده دى ،وكمان هنفطر بسرعه عشان عايزك ف موضوع مهم
ايه
مش قبل ماتفطرى ،ياله خدى الاطباق عشان اعمل القهوه وآجى وراكى
اوك
سيف
مممم
كنت عايزنى فى ايه ،شكلك قلقنى
ماتقلقيش ياحبيبى ،انا هقولك
بدايةً انا عندى مشوارين مهمين ،الاول هروح لمازن عشان عايز اتكلم مع والدته عشان موضوعه هو ومى بصراحه انا مقصر معاه جداً وهو كان جدع معايه جداً
طب والمشوار التانى
التانى بئه هروح لريهام
مفيش مشكله
ديما حبيبتى افهمينى انا رايح انهى الى بنا ، خلاص هطلقها وهتخرج من حياتى وللأبد
انا عايزك تفكر تانى ياسيف ،ممكن يكون...
مفيش ممكن ،بقولك بتخونى واصلاً من قبل ماتخونى وهى مش فارقه معايه انها تفضل ف حياتى ولولا تهددها وخوفى على كارما انا كنت طلقتها من زمان
انا بس عشان ابنك الى ف بطنها
مش لما أتأكد انه أبنى
مش للدرجه دى ياسيف ،مش معقول هتيجى تلزقلك بيبى مش ابنك
اصلك ماتعرفيش ريهام دى ممكن تعمل اى حاجه ف الدنيا ، المعارف التى تعرفهم ومسنوده عليهم بتقوى قلبها
انا خايفه عليك منها
ماتخافيش ياحبيبى ،كل شئ هيبقى كويس عشان نفضه للأهم
وايه هو الأهم ،طبعاً شركتك يابيه الى سبتها والمشاريع الى مفروض كنت تبتديها من عشر ايام
الاهم هو انتى
انا
اه ،انتى
وانا مالى ،مانا كويسه اهو
انا هخطبك ياديما
ههههههه ،بجد ،فجأتنى
انا بتكلم بجد ياديما مش بهزر
بتتكلم بجد ازاى
بصى ياستى ،انا هاخد بابا وهروح اطلبك من عمو عبد الله ف المنصوره ،او لو حابه هروح اطلبك من ياسر ف امريكا ، وبعد ماتوافقى وانا واثق انك هتوافقى لانى هريتك بوس فمينفعش بعد كل البوس ده ماتوافقيش
طب كده ،طب مفيش ولا بوسه تانى
ولا يهمنى ،اصلاً انا هحترم فترة الخطوبه لحد مافيلتنا تخلص ونشترى الشبكه ونوضب للفرح
انت بتتكلم جد ياسيف
وجد الجد كمان
سيف ياحبيبى ،انت عايز تروح لخالو او ياسر وتطلب منهم انهم يجوزنا واحنا متجوزين اصلاً
اها
انت متخيل رد فعلهم هيبقى عامل أزاى
هيقولوا عليه مجنون مش مهم ،انا مايهمنيش حد انا عايز ابدأ حياتى معاكى صح، ونبدأها زى اى اتنين عاديين
احنا هنبدأ بدايه جديده ،بس بلاش موضوع تخطبنى
طب هقولك على فكره ،هنعمل خطوبه بس بنا وبين بعض ومش هنعرف حد ، بس بنا هنتعامل زى المخطوبين يعنى لاتقولى لى هات بوسه ولا هات حضن
لا والله
اه وكمان هنفضل ننام كل واحد فى أوضه لحد مانتجوز انا أخاف على نفسى ياختى
كمان
اه
وتفتكر ماما رجاء مش هتاخد بالها
وتفتكرى اصلاً ان ماما مش عارفه الى بنا ،يابنتى دى ماما اصلاً مركز استشعارات ،يعنى حاسه بينا وعارفه كل حاجه بس هى الى مش بتحب تتدخل
تصدق انها لمحت لى انها فاهمه اننا مش زى اى زوجيين
مش بقولك
طب وايه موضوع الفيلا ده كمان ،انا مش عايزه اسيب طنط وعمو وكارما
بصى ياستى انا هشترى مكان يكون جمبنا ، يعنى تكون مسافه بسيطه من الفيلا بتاعتنا والفيلا الى هناخدها ،وان كان على كارما فهى هتعيش معانا
مش عارفه ،حاسه ملوش لازمه انا مرتاحه فى الفيلا
انا ياحبيبتى عايز بيت خاص بينا احنا ،بتاعنا لوحدينا نعمل فيه ذكريات بعيده خالص عن حياتنا الى فاتت
وانا موافقه
خلاص ،هخلص مشوار الغردقه تكونى انتى فى الوقت ده شفتى الفيلا ونقتيها ونبدأ نفرشها سوا انا وانتى اول ما أرجع وأكون خلصت من الهانم الى هناك ،تمام
تمام
ناقص الفرح
لا أنسى انت عايز تضحك الناس علينا ده احنا نتفضح
اممم ،طب خلاص ، هنعمل حفله على الضييق نعزم بس فيها اهلنا
لأ خليها يوم الافتتاح وخلاص
طب خلاص زى ماتحبى ،بس هتعملى حسابك ان بينى وبينك ده يوم فرحنا ،يعنى من اليوم ده هتكونى مراتى ادام ربنا والناس ،فهمانى طبعا
عارف انى أستاهل ،وعارف انى انا الى بعدتك عنى بس خلاص مش قادره أستحمل ..... عايزك ،بجد عايزك
خلاص براحتك ياديما
سيف
سيف
سيف انا موافقه
بجد ياديما
بجد يا روح قلب ديما
لأ خلاص ماينفعش ، انت دلوقتى خطيبى يعنى لايجوز
انا الى جبته لنفسى
أحسن
ماشى انا هقوم ،الحق اروح لمازن وبعدها هحجز على اول طياره للغردقه بس قومى البسى اوصلك الفيلا الاول ،مش حابب تكونى لوحدك هنا
اوك
والله ده انا لو متفق معاكم على ميعاد اقابلكم فيه انتم الاتنين ، مش هعرف اجمعكم كده
والله انت ولد بكاش ،وحشتنا ياسيف فينك يابنى
ف الدنيا ،نظر سيف الى دولت وقال : مش معقول يادولى انتى بتكبرى ولا بتصغرى
صحيح بكاش
غلطان ياسيف حد يتجوز على بنت الفيومى ده راجل ليه تقله فى البلد حتى بعد ما مات
الله يرحمه ماتجوزش عليه غير الرحمه ، بس هو الصراحه معرفش يربى بنته ،وصدقنى ياعمى ديما مراتى ضفرها برقبتها ورقبة زايد الفيومى
ودى ابوها بيشتغل امام جامع زى صاحبتها
والدها متوفى بس هو كان لوا ف الجيش وصدقينى حتى لو امام جامع انا الى يهمنى ديما وبس وادينى خدت بنت راجل كبير ف البلد خدت منها ايه غير وجع القلب وشحططة بنتى
عايز تقول ايه ياسيف
عايز اقول ان مى ماتتخيرش عن ديما ،بنت ادب وجمال وكمان تدين يعنى مش هتلاقى احسن منها
عايزنى انا على آخر الزمن امد ايدى ف ايد واحد امام جامع
وايه المشكله هو مش بيشتغل حاجه حرام ،وبعدين تعالى نتخيل الخبر ينزل ف الجرايد الوزير جمال الوكيل يناسب من طبقه فقيره من عامة الشعب مش بذمتك دعايه ببلاش
ممكن
وكمان لما يعرفه انها بنت امام جامع دليل على انك راجل متدين ويرفع رصيدك عند الناس ولا ايه
والله ممكن برضو
ده مش ممكن ده أكيد
انت بتتكلم ازاى ياسيف ، وبريستجنا ادام الناس
يادولى افهمى ،انتى مش دايما بتعملى جمعيات خيريه يعنى المفروض انك ست بتحب الخير ،فيه تأكيد ايه اكتر من انك بتناسبى طبقات الشعب الغلبانه وبتختارى منها عروسه لبنتك ده مش بعيد يختاروكى سيدة الخير الاولى ف مصر
اممم ،والله فكره مش بطاله
خلاص يبقى على بركة اللله ، انا هقول لمازن يحددلكم ميعاد مع باباها
بسرعه دى
طبعاً معاليك ، التعديل الوزارى ع الابواب ودى انسب فرصه ترفع من اسمك
مش محتاج أسألك عملت ايه مع ديما ،وشك منور
ياساتر على أرك ،امتى تخطب وتتجوز وترحمنى
من بؤك لباب السما ياخويه
طب ابشر ياسيدى ، ابوك وامك وافقوا كلم خالد واتفق معاه على ميعاد
بجد ،انت بتتتكلم بجد ، لأ احلف
تفتكرى هاجيلك ع الصبح عشان اهزر معاك
اقنعتهم ازاى
ليه طرقى يابنى ،المهم انهم اقتنعوا ،ياله روح كلم خالد
رايح فين
رايح اقفل دفاتر قديمه
سيف ، كنت مستنياك ،اتمنى تكون رجعت لعقلك
انا فعلاً رجعت لعقلى ، تعالى نروح الفيلا نتكلم
عندى شغل
انت فاكر نفسك ايه ،ازاى تجرجرنى كده انت ناسى انا مين
اه ،ناسى فكرينى ،عارفه انتى ايه واحده سافله واحده تيييييت ،عرفتى انتى ايه
انت اتجننت
قصدك عقلت ،اخرج سيف الظروف الذى يحتوى على صورها هى وشريف والقاهم فى وجهها
الصور دى مزيفه
نننزلهم على النت ونشوف رأى خبراء الفوتوشوب فيها ان كانت مزيفه ولا حقيقه
بتعمل كده عشان تخلع
انتى ايه ،ياشيخه اتهدى طب حتى حسسينى انك ندمانه ، انك حاسه بغلطك
لو انا خاينه ،فأنت كمان كنت بتخونى
انا خنتك عشان مكنتش لقيكى ،انتى خنتينى ليه ،ها انطقى عارفه ليه عشان واطيه انتى واطيه
لولا الروح الى ف بطنك انا كنت موتك ،بس حرام البيبى يموت معاكى كفايه عليه انه هيتولد وانتى تكونى امه
انت بتمد ايدك عليه ياسيف والله لاندمك
اكتر من كده ندم ،انطقى ياريهام الى ف بطنك ابنى ولا ابن شريف
ابنك طبعا ،شريف لسه راجع من شهرين
مهو ممكن يكون فيه غيره ، انا لازم اتأكد
اى تحليل هيتعمل دلوقتى فيه خطرعلى حياة البيبى
لأ وانتى قلبك رهيف وبتخافى على عيالك ،اسمع الكلام من الدكتور مش منك
الحمد لله البيبى كويس ،حجمه كويس بالنسبه لعمره
هو عمره اد ايه
انا عارفه ف الاول بيبقوا صغيرين ،طب الحمد لله اننا اطمنا ياله ياسيف
هى ف الشهر الكام
هيكمل شهرين كمان أسبوع
انتى طالق وقسماً بالله فكرى كده تقربى من بنتى وانا هفضحك فى الدنيا كلها
الو سيف
ايه ياحبيبتى
حبيبى انت كويس
كويس ياديما ،كنتى بتتصلى عايزه حاجه ياحبيبتى
اه كنت عايزه افرحك ،واقولك انى لقيت فيلا حلوه اوى ،صغيره على ادنا وعجبت كارما اوى وقريبه من فيلتكم جدا
طب حلو اوى ،انا جاى بليل ونخلص علطول فيها ،عايزين نفرشها بسرعه وخلاص مبقاش فيه اى حاجه تفرقنا عن اننا نكون مع بعض ،انا طلقت ريهام
عشان كده صوتك مضايق
مطلعش ابنى ياديما ، مطلعش ابنىطلع مش ابنى ياديما... طلع مش ابنى
سيف ،انت لسه معايه
ايوه
هتيجى امتى ياحبيبى
طيارتى كمان ساعتين
طب ياحبيبى خلى بالك على نفسك
.......
سامعنى ياسيف
ديما ،.... انا بحبك أوى
وانا كمان بحبك اوى
أزيك يامى
الحمد لله
هو فيه حاجه واقع منك تحت
ايه لأ ،ليه
أصل شايفك باصه للأرض
لأ أصل ماينفعش ،يعنى
ماينفعش ايه
أحم، ماينفعش أبصلك
ليه شكلى وحش للدرجه دى
بالعكس ،.... سكتت وقد تداركت خطأها : أقصد يعنى مش عشان كده
ع العموم ، انا عايز أقولك كلمتين وعايزك تسمعيهم كويس عشان وانتى بتكونى رأيك عنى يكون الكلام ده ف حسبانك ، مش حابب أكدب عليك عشان ربنا يبارك لنا ف حياتنا
وأنا سمعاك
بصى ياستى انا كنت بنى آدم مستهتركان كل الى ف دماغى الشرب والسهر والبنات
ماتبصليش كده ، انا قلت هقولك الصراحه ،وهو ده الى حصل فعلاً ، انا كنت بعمل كل ده ،بس الحمد لله من يوم ماشفتك وعرفتينى طريق الجنه وانا بطلت كل ده وصدقنى لو قلت لك انى الأول كنت بجرب حاجه جديده او يعنى كنت بحاول أقربلك بس لما أبتديت أصلى وأبعد عن كل الى الغلط الى كنت بعمله حسيت براحه غريبه ،حسيت انى لقيت نفسى الى كانت ضيعه منى ،عشان كده وافقتى او ما وفقتيش انا مش ناوى ارجع تانى زى ماكنت ابدا
طيب بما أنى شكلى كده المتحدث الوحيد فى الأعده دى فحابب اقولك حاجه كمان ، بالنسبه لبابايه ومامتى ، والدى طبعا هو الوزير جمال الوكيل وماما تقدرى تقولى عليها سيدة مجتمع ،المكانه الى هما فيها بتخليهم يتعاملوا مع الناس بتكبر شويه ،انا عارف انى دى حاجه وحشه بس غصب عنى مش هقدر أمنعها فبطلب منك انك تتحمليهم معايه وماتزعليش منهم لانهم والله ناس طيبه بس الوضع فرض عليهم يبقوا كده
ماتخافش عمرى ما هزعل منهم
افهم من كده ان دى موافقه
.............
ع العموم ،انا مش هستعجلك هسيبك تفكرى براحتك بس اناحبيت افهمك كل حاجه عشان نكون على نور ،وصحيح انا نزلت شغل ف المكتب مع سيف والى ماتعرفيهوش ان دى اول مره أنزل أشتغل فيها وعمرى ما اشتغلت قبل كده
حاجه غريبه صح ،مش قلت لك كل حياتى الى فاتت كانت غلط بس انا ناوى اصلحها ،يمكن هعتمد على والدى يساعدنى ف الأول عشان أجيب شقه وأفرشها بس بعد كده هنعيش على مرتبى وبس وده أكيد مش هيخلينا عايشين ف مستوى عالى زى الى هيكون فيه أبويا وأمى أو أخويه سامر بس اناحابب انى انا الى أصرف على بيتى من شغلى ومش بمساعدة حد ، ده لو مكنش يضايقك
لأ طبعاً مايضيقنيش ،بالعكس دى حاجه تبسطنى ،وطول مانت بتتقى الله فيه مش مهم اى أمورماديه
يعنى كلامى ده ماضيقكيش
بالعكس ،ده خلانى أكون صوره صحيحه عنك
ريحتينى
طب هحكيلك حكايه صغيره كده عشان أكون قلت كل حاجه
أتفضل
الحكايه دى واحنا صغيرين انا وسامر أخويه كنا بنلعب بالعربيات بتاعتنا وكان سامر بيتخانق معايه على عربيه حمرا ،هى كانت بتاعتى ف الأساس بس هو كان عايزها لما مارضتش أديهالوه ،زعل منى ونزل يلعب بعجلته ف الجنينه انا زعلت عشان هو زعل منى ونزلت عشان أديهالوه بس هو مارضيش ياخدها وقالى نادى لوليد جارنا يلعب معانا ،وليد ده كان غريب بيحب يلعب بالعرايس زى البنات ،جه وليد ومعاه عرايسه كالعاده ،وسامر أعد يتريق عليه ويقوله انت شبه البنات زعل وليد وروح بيتهم معيط وانا طلعت نمت .
ها وبعدين
بعدين ايه
بعدين ايه الى حصل
خلاص الحكايه خلصت
مش فاهمه المفروض افهم ايه من الحكايه دى
ولا اى حاجه انا بس كنت عايز اتكلم معاكى
سيف ، اه انت كده هتموتنى
بعد الشر عنك ياحبيبتى ،بس كنتى وحشانى اوى
وانت كمان وحشتنى اوى ،كنت قلقانه عليك أوى
تعالى ندخل نتكلم جوا
ضربتها ، كنت عايز أموتها
ليه كده بس ياسيف
عشان ضحكت عليه ،كانت عايزه تدمر حياتى ، لولا ان مازن قدر يكشف كانت بتعمل ايه كان زمانى ادبست فيها من تانى
قول الحمد لله
الحمد لله
انت مضايق عشان سبتها ياسيف
دى الحاجه الوحيده الكويسه ف الموضوع ان الى حصل ده خلانى أقدراسيبها بكل سهوله وكمان ماتقدرش تهددنى ببنتى
خلاص يبقى مضايق ليه
افهمينى ياديما ،مهماً كان انا راجل وهى كانت مراتى وشايله أسمى وعملت كده وهى على ذمتى هو ده الى مضايقنى لكن هى ولا تفرق معايه
طب خلاص ماضيقش نفسك وانسى بئه ،عايزك تفوق لشركتك وكمان عشان نفرش بيتنا الجديد سوا ولا رجعت ف كلامك
بصراحه رجعت
نعم
بس مش فى كل الكلام ، رجعت بس فى حتة ان كل واحد فينا ينام ف أوضه ،خلاص انا هنام هنا
ههه ،انسى دى ماما رجاء عرفت وانا فهمتها كل حاجه ومش ممكن تقبل انك تنام هنا آبداً
هى فيها ماما ، انا الى جبته لنفسى
طب ياله قوم على أوضتك
طيب بس فيه حاجه
ايه
بصى ياستى انا هكلم خالك وطارق ابن خالك الرخم ده يحضروا
ماشى وانا هكلم مى ،رغم انى عارفه انها ملهاش ف جو الحفلات بس هحاول اقنعها ... اه صحيح عرفت ان مازن راح خطبها
علطول كده ده الواد مابيضيعش وقت ، ماشى كمان عايز اكلم ياسر أخوكى يجيى
بمناسبة ياسر انا فيه موضوع كنت مأجله ،بس لازم تعرفه
فيه ايه قلقتينى
كارما
مالها كارما
انا من فتره كده بعت الاشعه بتاعت كارما لياسر ،وهو قالى .....
قالك ايه
حالة القلب متأخره اوى ،ولازم لها عملية زرع قلب
بتدفع تمن شئ هى ماعملتوش
سيف ،ماتفكرش فى الى فات ياسر طمنى وقالى ان عمليات زرع القلب بقت بسيطه مابقتش زى الاول ،وان شاء الله هتخف وترجع تانى زى الاول
بجد ياديما انا مش عارف اقولك ايه ،انتى بتفكرى ف بنتى اكترمنى
وانت كمان بتفكر فيها بس انت عليك ضغط جامد وعشان كده مش عارف تفكر صح
ربنا يسهل ادينى رقم ياسر اكلمه وبالمره أعزمه عشان ينزل
مفيش داعى ياسيف ،ياسر علطول مشغول
هنوضب أمورنا على اليوم الى يقدر ينزل فيه ،انا عايز اليوم ده يكون فيه كل الناس الى بيحبونا حوالينا
عايز نبدأ حياتنا صح ،ويكون العالم كله شاهد علينا
........
سيف انت بتعمل ايه هنا
مش كنا بطلنا العاده دى وسلكت معانا
مابتردش ليه ياولد
انا بقول لديما تصبحى على خير
وقلت ،اتفضل أدامى على بره
حاضر ياماما ،حاضر
أحسن خليه يتربىبحبك
وانا كمان بحبك أوى ياسيف
أنا مش مصدق انك خلاص بقيتى ملكى
ربنا ما يفرقنا عن بعض أبداً ياسيف
بسم اللله الرحمن الرحيم ، أحب أشكر كل الى شرفونا وحضروا حفلتنا انهارده ،طبعاً انتم فاكرين الاحتفال ده بمناسبة أفتتاح شركتى ،شركة الديما للديكور ،بس الصراحه فيه حاجه أهم بحتفل بيها ،احنا بنحتفل انهارده بمناسبة زواجى من مدام ديما مصطفى رضوان ، أحنا اتجوزنا من فتره ولظروف خارجه عن أرادتنا منفعش نعمل فرح فبحاول انهارده أعوضها بأعلانى للحضور انها بقيت مراتى ،مش مراتى بس ..... نظر لها وقال : مراتى وعمرى وحياتى وكل حاجه ليه ف الدنيا وبتمنى نعيش ونشيخ سوا ومايفرقش بنا حد أبداً . .... ثم أكمل ناظراً لديما بحب : ديما ..... بحبك أوى
دلوقتى ،اقدر أقول اننا بنحتفل كمان بأفتتاح شركتى ،شركة الديما للديكورات واتمنى انها تكون أمتداد لنجاحات شركة الجيار للxxxxات ، شكراً ليكم لحضوركم وهاف فن وأنجويى
بابا ،ماما مى وأهلها وصلوا تعالوا سلموا عليهم
ايه انا الى اروح اسلم عليه مش كفايه انى قبلت أناسبه ،لا هو الى يجيى يسلم عليه
ازاى يعنى يابابا ،المفرو ض احنا الى نروحلهم
لأ ، وبعدين انا مش عارف ايه النسب ده ماتشوف صحبك مناسب بنت لوا وأخوها دكتوركبير ف امريكا لكن ،انت قولى اهل مراتك دول يبقوا مين
يبقوا اهل مراتى الى بحبها ، والى مش هتجوز غيرها
خلاص انت عايز ايه دلوقتى
تقوم معايه تسلم عليهم وتاخد ميعاد للخطوبه
كمان
اه يابابا ،انت شايف القاعه مرشقه صحفايين تخيل ياخدولك صوره وانت بتسلم ع الراجل البسيط ده ويعرفوا كمان انك هتناسبه ،ده حضرتك ضمنت الدوره الجديده
والله بيتكلم صح يا جمال
مش كده ياماما
طب قدامى يا أستاذديما انا والله .....
وحشتنى ،مقدرتش أصبر لغاية لما تيجى ، وأقتربت منه وحضنته
هو انا ماوحشتكش ولا ايه
لأ طبعاً وحشتينى ،بس أصل ،يعنى
يعنى ايه
ها لأ مفيش ،تعالى أقعدى
مدام ماهى ،معلش ماخدتش بالى منك اصل الصراحه لما بشوف سيف بنسى الدنيا كلها
اه ،أكيد
تعالى أقعدى ،انتى واقفه ليه
انا أصل ،كنت
ماهى كانت ماشيه ،ولا ايه
اه ،ماشيه
طب أتفضلى
على فكره ياماهى الحركه الى عملتيها دى أتهرست تقريباً فى كل الروايات المصريه والافلام فشوفى حركه غيرها
ها
اه ، فرصه سعيده بس ياريت ماتتكرش
اه ،أكيد أكيد
ديما ،انتى كويسه
انت شايف ايه
طب قومى نروح لرضوى انتى بقالك كتير مش رحتلها وانا متأكد انك....
متأكد من ايه ياسيف ،انى اتجننت
مش قصدى طبعاً ياحبيبتى ،انا بس قلقان عشان انتى ،عشان انتى ....
عشان انا ايه ياسيف ،عشان ماتخنقتش معاك لما دخلت ولقيتكم مع بعض
والله ياديما هى الى قربت وانا أتفاجئت وكنت لسه هزهقها رحت انتى دخلتى
عارفه
ايه عارفه
سيف حبيبى ،انا عارفه كل الى بتقوله ،انا جالى تليفون وانا مع ياسر ف المستشفى من رقم غريب بيقولى الحقى جوزك بيخونك مع ماريهان وقبل ما ارد عليه لقيته قفل ، بس جيت وانا متأكده ان دى حركه من ماهى عشان تفرق بنا ،ولما دخلت وشفت شكلك أتاأكدت ان أحساسى صح
وانا الى فكرك اتجننتى ،طلعتى اعقل ست ف الدنيا
سيف انا حفظتك خلاص وبقيت عارفه كل أنفعالتك ،يعنى عارفه شكلك وانت متنرفز وشكلك وانت متوتر وشكلك وانت قلقان واقتربت من برأسها وقالت بهمس : وشكلك وانت بتحب ،وشكلك وانت عايز...... لم تكمل وعضت على شفتيها
سيف ممكن حد يدخل
طب ياله نروح
ياله نروح البيت
أستنى بس ،وبتقول عليه مجنونه ،مش هينفع
مش هينفع ليه
مش انت عندك شغل
اه الصراحه عندى شغل كتير
وانا كمان عايزه ارجع المستشفى لكارما انا سبتها مع ياسر
طب أستنينى نص ساعه هخلص وآجى معاكى
مش هينفع عشان متأخرش
طب كلميه لو ينفع أستنى معايه
اوك
هستنى معاك
تنور ياقمر ،أصبرى نطلب قهوه
انت بتراقبينى ولا ايه
اه ،عندك مكان
ياباشا وانا أطول ،مد يديه الاثنين وقال : تعالى هنا
انتى عارفه انى بحبك اوى
اممم ، عارفه
وعارفه انى حبيتك اكتر بعد عرفت انتى اد ايه ست عاقله ، وست مختلفه عن اى ست
يعنى لو كنت زعقت وهديت الدنيا ،كنت هتكرهنى
تؤ ، اى ست ف مكانك كانت هتهد الدنيا
بس انا مش اى ست
صح انتى ست الستات كلها ،انتى أجملهم وأعقلهم وأحنهم
انا كده هتغر
أتغر براحتك يا حبيبى
كل هيكون على دماغك
مش على دماغى ،ده على قلبى
انا بحبك ياسيف وواثقه انك مش هتجرحنى
عارفه ثقتك فيه دى ،بتخلينى أحس اد ايه انا كنت ندل معاكى و.....
هشششششش ،مش احنا قلنا مش هنفتح الكلام ده تانى
حاضر
: طبعاً ،انت قاعد هنا تعطف وتلطف وسايبنى لوحدى أتشطف
فيه ايه يازفت مش تخبط قبل ماتدخل
مانا معرفش انك جايب حريم ف المكتب
حريم مين ياحمار، دى مراتى
اه صحيح مانت اتجوزت
خير عايز ايه عامل هوليله ليه
استنى بس ياعم لما أسلم على أخت خطيبتى ،أزيك ياديما
ازيك يامازن ،ومبروك ع الخطوبه
الله يبارك فيكى ، وادعيلنا ترضى عنى وتوافق بالجواز بسرعه
يارب يا سيدى
أخلص ياعم قول عايز ايه عشان عايز امشى
بص ياسيدى الفاكس ده لسه جاى دلوقتى بيقول ان الحاجات الى كنا طلبنها هتتأخر اسبوع عن الميعاد المحدد وده هييعملنا مشاكل وتأخير ف التسليم ،نعمل ايه دلوقتى
مازن يخرب بيت الى عملك مهندس ايه ياحببيى فكر شويه وشغل مخك ،ابعت فاكس تانى وقولهم اى تأخير فى توريد المعدات هنطالب بالشرط الجزائى ،فهمت
اه صحيح كانت تايهه عنى فين
عشان انت حمار ،عايز حاجه تانى عشان انا هاخد أميرتى الجميله وهنروح نتغدى بره ونروح بيتنا السعيد
انت بتغيظنى ،طب بلاش بدل ما أقر عليكى وانت عارف لدعتى والقبر
لا والنبى ،ياله ياديما نمشى
يابنى بلاش والنبى قول لا اله الا الله
لا اله الا الله ،بركاتك ياشيخه مى
حبيبة بابى عامله ايه ياروحى
بابى وحشتنى اوووى
وانتى كمان ياروحى
تعالى ياكوكى نروح الكافيتريا نشرب حاجه
ماشى
طمنى ياياسر
والله ياسيف مش عارف اقولك ايه ،حالة القلب عند كارما متأخره والقلب مش بيقوم بوظيفته بطريقه سليمه وده هيأثر عليها وكل ماده الحاله هتسوء اكتر
والحل ياياسر
الحل عملية زرع قلب ، انا أخدت نتيجة التحاليل معايه واول لما الاقى قلب تتوافق انسجنه مع كارما هتصل بيكم فوراً تكونوا عندى
ماتقلقش يا استاذ سيف ، عملية زراعة القلب دى مبقتش زى الاول بقيت بسيطه وسهله ومفيش منها قلق ،اطمن ان شاء الله هتبقى بخير
ان شاء الله
وبعدين احمد ربنا ان ديما اتصرفت وخلتنى جبتلها الاشاعات بتاعت كارما عشان اوديهم لياسر لأن كل ما الوقت بيتأخر الخطر بيزيد
انت تقصد ايه بان ديما قالت لك تجيب الاشعات
هو انت ماتعرفش ،ديما اتصلت وطلبت منى أجيبلها الاشعه بتاعت كارما من دكتورها لان الدكتور مش هيرضى يديهالها لانها مش مامتها فطلبت منى بصفتى دكتور اكلم الدكتور بتاعها
انا كنت بحسبها هى الى خدت الاشعه من الدكتور
لأ مهو استحاله الدكتور يطلع تقارير الحاله الا لوالد ووالدة المريضه
اه
المهم ياسيف دلوقتى تاخد بالك منها وبلاش اى مجهود لحد مانعمل العمليه
ان شاء الله
دودى ، هى هدى هتيجى هنا عشان تلبسنى وتدينى العلاج وتتحمينى ولا هتجيبيلى نانى تانيه
لا هدى ولا غيرها ،انا من انهارده الى هعملك كل الى انتى عاوزاه وهحميكى والبسك وانيمك وكل حاجه
بجد يادودى
بجد ياروح قلب دودى
انا بحبك اوى يادودى
وانا كمان ياروح قلب دودى
آسفه خضيتك
لأ مفيش مشكله
انا كنت فاكرك نايم بس الواضح انك مكنتش نايم
لأ مكنتش
العادى ،قال الى قلتى ليه من كام يوم
ماتقلقش ياحبيبى ان شاء الله هتبقى بخير
ان شاء الله
طب ايه مش هتطلع أوضتك ،كارما نامت وانا عايزه انام ومش هعرف انام غير ف حضنك
طب ياله
سيف
هممم
هو انت فيه حاجه مزعلاك منى
ليه بتقولى كده
انت مش شايف نفسك بتتعامل معايه أزاى من ساعة لما جينا من المستشفى
مفيش حاجه ياديما ،انا بس تعبان وعايز انام
لأ فيه ياسيف ،انا عارفاك وعارفه كويس ان فيه حاجه فياريت ماتخبيش عليه
انا كنت ناوى آجل الكلام للصبح بس بما انك مصره فهتكلم
اتكلم
انتى ليه مقلتليش انك خليتى ضياء يجيبلك الاشعه بتاعت كارما ولا قلتى لى أصلاً انك بتتكلمى معاه علطول
هو ده الى مضايقك
انتى مش شايفاها حاجه تضايق
لأ مش شايفاه حاجه تضايق عشان ... وسكتت قليلاً وقالت : ولا اقولك مش عشان حاجه
انتى رايحه فين
رايحه انام مع كارما ، والتفتت له قائله : الاقولى ياسيف ايه موقف الست الى تدخل مكتب جوزها تلاقيه حاضن واحده تانيه غيرهاالا قولى ياسيف ايه موقف الست التى تدخل المكتب تلاقى جوزها حاضن واحده تانيه ،ثم التفتت مره أخرىالى الباب وصفقت الباب خلفها
غبى
صباح الخير ياكوكى
صباح النور يادودى ، انتى نايمه عندى ليه
امممم ،وحشتنى وقلت أنام جمبك ،ايه ضايقتك
لأ طبعاً دانا فرحانه اوى
طب ياله نقوم نحضر الفطار سوا
ياله
باابى
صباح الخير ياكوكىحضرى نفسك ياماهى ،هنبدأ فى تنفيذ الخطه
ها ،خطة مين
ماتصحصحى معايه ياماهى ،انت مالك أصلاً عامله كده
انا ،اصل
اصل ايه مال شكلك عيان كده ليه ،فيكى ايه
اصل انا
انتى ايه
اناحامل ياماجد
نعم ياختى ،حامل يعنى ايه ،ومن مين
يعنى ايه حامل من مين ،هو فيه غيرك داخل خارج عليه غيرك
لأ فيه ،سيف ،أحنا ممكن نغير الخطه .....
لأ سيف ،انا مش هاجى جمب سيف بعد الى حصل
وايه بئه الى حصل
ها،مفيش
انتى شكلك عملتى مصيبه ،أنطقى بدل م أدنك هنا
يخرب بيت أبوكى ، الى هببتيه ده
اهو الى حصل ، اعملك ايه ما انت عمال بتثبتنى ولا بتعمل حاجه
انا اصلاً غلطان انى أتكلمت معاكى ،طول عمرك مخك فاضى وغبيه ولا بتعرفى تفكرى أصلاً ،انا ماشى من هنا والى ف بطنك ده ينزل ولاكأنك ف يوم شفتينى
أبوس أيدك ياماجد انت مش عارف ،انا رحت للدكتور وقالى انى لو نزلته فى خطر على حياتى ومش هعرف أخلف تانى عشان خاطرى ياماجد انا مش طالبه منك غير بس تتجوزنى ان شالله حتى يوم وتطلقنى تانى يوم بس عشان اعرف انسب ابنى ليك
أنسى الى ف بطنك ده ولا أعرف عنه حاجه ولا اعرفك انتى كمان ، وأقسم بالله لو كلمه خرجت بره ولا قلتى لحد انك تعرفينى لهدفنك حيه وانتى عارفه انى أد كلامك
ديما
همممم
مبسوطه معايه
مممممم
انتى أتخرستى ياحبيبتى
بعد الشر عليه
أمال ليه مش بتردى علييه
تقدر تقول حاسه بتخمه من الانبساط ومش قادره أتكلم ،أصلاً مفيش كلام يعبر عن الى أنا حاساه
بجد يادودو
بجد ،وانت مبسوط
أوى ياديما ،انتى مش متخيله أنا مبسوط أزاى
عارف ياسيف ناقصنا أيه
ناقصنا أيه
أولاً نطمن على كارما وبعدها ربنا يرزقنا ببيبى صغير ،نفسى أوى أكون أم لولادك
فيه ايه ياحبيبى ،انا قلت حاجه ضايقتك
لا أبداً ، بس انا مش عايز ولاد دلوقتى
ليه ياسيف
مش عايز حاجه تشغلك عنى
انا مفيش حاجه ف الدنيا ممكن تشغلنى عنك
معلش ياديما ،أحنا نأجل شويه بس حتى لغاية لما كارما تخف ونطمن عليها
يعنى عايزنى أخد حاجه عشان أمنع الحمل
اه ياريت
سيف هو انت عايزنا نأجل ولا مش عايز ولاد خالص
لأ طبعاً عايز ولاد ،وخصوصاً منك ،بس مش دلوقتى
طب ياسيف ،ممكن نأجل شويه لغاية لما نطمن على كارما
ماشى ،بعد مانطمن عليها ممكن نفكر ف الخلفه
نفكر ولا هنقرر
هنخلف ان شاء الله ،بس نخلص من موضوع كارما
ديما عايز أسألك سؤال
أسأل
حبتينى انا أكتر ولا كنت بتحبى آدهم أكتر
انت ليه بتسأل
تقدرى تقولى كده فضول
معرفش ياسيف ،بس هتصدقنى لو قلت لك ان الى حاساه معاك حاسه انى أول مره بحسه
عارف ياديما ان طارق يوم ماكنا ف السخنه ، قعد أتكلم معايه وقالى أن حبك لآدهم حب تعود مش أكتر
أيه ..... انت عارف ان رضوى هى كمان قالت لى كده
وانتى مقتنعه بده
يمكن من فتره لو حد كان قالى كلام زى ده كنت ثورت ومكنتش صدقت ،بس دلوقتى ممكن أفكر ان الكلام ده صح .... سكتت قليلاوقالت: آدهم كان من المسلمات ف حياتى زى مافى بابا وفى ياسر موجد آدهم كمان بس هو الوحيد الى حبه كان نوع مختلف لانه مش أخويه ومش أبويه ، عارف انا كنت ف الثانوى كل البات فكرينو أخويه وبعدها لما عرفوا انه أبن خالتى بئوا يتغامزوا ويتلامزوا ويقولى لى الجو جه ،الواد بتاعك ، حبيبك ..... ومن هنا أبتدى تفكيرى ف آدهم يروح حته تانيه خالص ،مافكرتش أنا حبيته وبس ،عمرى مافكرت ان مش هو ده الحب الا لما شفتك وحبيتك ياسيف
أنتى أحلى حاجه حصلت فى حياتى ياديما ،هديه كان ربنا شيلهالى
انت الى أجمل هديه ياسيف ،انا مش عارفه لو مكنتش انت موجود ف حياتى كنت ممكن أعيش أزاى
ربنا يخليكى ليه ياروح قلبى
ويخليك ليه ياسيف
طب بقولك ايه ،مش هتدينى الجرعه بتاعتى
يوووه ياسيف انت مش بتزهق
هو انت يتشبع منك ياقمرسيف ، ماجد خطف ديما ده الى كنت جايه أحذرك منه
انتى بتقولى ايه ،ماجد مين الى خطف ديما ، وخطفها ليه وأزاى ،أنطقى بدل ما أدفنك مطرح مانتى واقفه
والله ما أعرف حاجه ،انا الى أعرفه قلته ،سيبى دراعى
مش هسيبك الا لما تنطقى
لاحظ انى جيتلك برجلى ،عشان أحذرك
بعد ايه ،بعد ماخطفها
والله ماكنت أعرف انه هينفذ علطول كده
ياابنى سيبها طيب عشان تعرف تقول الى عندها ،انت مش شايف شكلها عامل ازاى
آآنا حامل ، وماجد مش راضى يتجوزنى والدكتور قالى انى لو نزلت الحمل هيكون فى خطر على حياتى وانى لو نجيت مش هيكون عندى فرصه اكون أم
يبقى رحم البشريه من صنفك
سيف ، انا يمكن غلط كتير ف حياتى بس بجد المره دى عايزه أبدأ بجد وأكون لى ابن او بنت واكون .....
أخلصى انتى هتحكى لى قصة حياتى ،فين مراتى
معرفش ،والله ماعرف
اهدى بس ياسيف ،استنى نعرف منها هى عرفت منين ان ماجد خطف ديما
انا هقولك كل الى أعرفه
انا رحت الشركه من فتره ،كنت انت وديما أجازه ساعتها ماجد قالى ان حسام صاحبنا من الجامعه شافك انت ومعاك واحده ولما وصفها لماجد عرف انها ديما ،وفضل ساعتها يقولى انه متأكد انها واحده شمال ،وبعدها رجعنا تانى نتقابل انا وهو ،بعدها عرفت انك وديما متجوزين ساعتها انا قلت خلاص ،لكن هو فضل يزن وييوسوس لى ويقولى ازاى هى واحده شمال واتجوزها وانتى سابك تفرق ايه عنك ، وفى يوم الافتتاح قالى ان فى حد عايز ينتقم منك وانه عنده خطه ازاى يفرق بينك وبين ديما ويخلييك مش طايق تبص ف وشها ،بس والله مقالى مين،لما سألته قالى ملكيش دعوه انتى ليكى ان سيف يطلقها وخلاص ،بس لما عرف انى حامل سابنى وقالى ماشفش وشك تانى
امال عرفتى منين انه خطفها
هو كان لسه عندى امبارح وقالى اننا خلاص هنفذ الخطه ،بس لما عرف انى حامل مارضيش يقولى حاجه وسابنى ومشى ، بس انا ربط بين كلامك دلوقتى انها مختفيه وبين مكالمه سمعتها منه من فتره
ايوه بس هنخطفها أزاى ،دى عايزه تكتيك
: ايوه فاهم ،هى حلوه الفكره ،بس محتاجه مخمخه
ماشى هشوف ،سلا م
وقتها مكنتش فاهمه بيتكلم عن مين بس دلوقتى فهمت
وانا ايه الى يثبت لى انك مش معاهم
انا جايه بنفسى ومستعده أعمل اى حاجه عشان ديما ترجع ،بس ارجوكم ماتسبونيش لوحدى انا معنديش حد ،خايفه اوى ،خايف من ماجد لو عرف انى مانزلتش البيبى ممكن يقتلنى
يكون أحسن ،وياترى بئه الحركه الخايبه الى عملتيها من كام يوم دى كانت من المخطط برضو
لأ دى كانت من دماغى
اه يابنت ال(......)
اهدى بس يا أخى خلينا نعرف نتصرفالو ،سيف حبيبى ،انا ديما
ديما ،بجد انتى ديما
ايوه ،انا ديما
ديما ،انتى فين قولى لى ،طمنينى عليكى ،
اطمن ياحبيبى انا كويسه ،طمنى عليك
انا كويس ياديما المهم انتى ،ديما انتى وحشتينى اوى انا بموت من غيرك ،قولى لى انتى فين
انت كمان وحشتنى اوى
ديما انت بتتكلمى أزاى ،سابوكى أزاى تتكلمى
هما سامحنلى بخمس دقايق بس الخط هيقطع فى أى وقت
ديما ،مين الى سمحلك
معرفش ،انا معرفش اسمهم ايه ياسيف
انا عارف انهم اكيد جمبك ومش عارفه تتكلمى ،بس طمنينى حد لمسك
ماتخافش ياحبيبى محدش لمسنى ولا هيلمسنى انت عارف انى بعرف أدافع عن نفسى كويس ومحدش هيقدر يمس شعره منى ،طمنى بس انت عليك
انا بموت ياديما ،كل يوم بمووت وانت مش معايه ،حاسس انى عاجز مش عارف أتصرف ولا أعمل حاجه
ماتعيطش ياسيف ،ماتعيطش ياحبيبى ،انا كويسه صدقنى
انا عايزك معايه ياديما مش مستحمل بعدك اكتر من كده
انا كمان أشتقتلك أوى ، نفسى فى حضنك اوى ياسيف
وانا .......تن تن ( صوت انقطاع الخط)
وانا كمان بحبك اوى ،اوى ياسيف
ديما
وحشنى اوى ،وحشنى اوى ياكريم ،اول مره اسمعه بيعيط ،انا عارفه هو هيتجنن عشان مش عارف يلاقينى ،على الاقل انا مطمنه عليه ،لكن هو تلاقى هيتجنن من القلق عليه
طب ممكن تهدى
مش ههدى ياكريم ،انا عايزه سيف
نامت
اه يابنى ، نامت صعبانه عليه اوى يا بنى
طب وانا بأيدى ايه اعملوا ،مانتى عارفه انى مغلوب على أمرى وغصباً عنى
عارفه يابنى ،تعالى نخرج ونسيبها ترتاح
سيف ،حصل حاجه
ديما أتصلت
بجد ،طب هى فين
لا عارفه هى فين ولا عارفه مين حتى الى خطفها ولا عارفه اى حاجه
يعنى مش عارفه ان ماجد هو الى خطفها
لأ ، وانا لما لقيتها مش عارفه ماقلت لهاش من الواضح ان الباشا مش ظاهر ف الصوره
امال مين الى خلاها تكلمك
مش عارف ، معرفتش تقول اى حاجه ،من الواضح ان فيه حد جمبها
طب والرقم الى اتكلمت منه
ماظهرش ،رقم برايفت
طب ياسيف بص للجانب الكويس ف الموضوع ،احنا ع الاقل أطمن انها بخير
انا مش هطمن الا لما الاقيها يامازن
ان شاء الله هنلاقيها ،بس لازم تقول للظابط على الى حصل
هقوله ، رغم انى عارف ومتأكد اننا مش هنوصل لحاجه
يابنى بلاش يأس
بص حواليك وانت تعرف ان ليه مش متفائل انا حاسس انى بتعامل مع حد خارق ،حاسب حساب لكل حاجه مش سايب حاجه للظروف ،انا مكنتش متخيله ان ممكن دماغ ماجد تكون بالذكاء ده ، طول عمر بابا بيقول عليه مهندس شاطر بس مكنتش متخيل انه شاطر للدرجه دى
هنلاقى له غلطه ،ماتقلقش ،مهما كان ذكائه لازم هيغلط
ياريت ،نفسى يغلط ،نفسه ألاقيه ساعتها محدش هيقدر يحوشنى عنه
هنلاقى ان شاء الله ،بس قوم معايه نروح للظابط ،وبعدها روح لبنتك طل عليها
انا مش عارف الاقيها من فين ولا فين ،من مراتى المخطوفه ولا بنتى الى بين الحياه والموت
كله هيتحل ،هو ياسر كلمك
اه ،مقدرتش أخبى عليه كل لما يسألنى تليفون ديما مقفول ليه او هى فين أخترعله حجه لحد ماححجى خلصت ، فخلاص قلت أقوله وهو قالى هيجى بكره
طب كويس
الغريب يا أخى انى حاسه انه جاى علشان كارما بنتى أكتر ما جى عشان اخته
مش مهم يجيى ليه ،المهم يجيى
صح ،انا عايز لما ديما ترجع تلاقى كل الناس الى بتحبهم حواليها ،وكويس ان مى لسه ماسافرتش
اه ،من ساعة الى حصل وهى رافضه ترجع المنصوره وأعده عند عمتها
ياله مصايب قوم عند قوماً
تفتكر انا كنت أتمنى انى ديما تتخطف عشان مى تفضل هنا ف القاهره
لأ طبعاً ياض ،انا بهزر معاك
مانا عارف ياصاحبى ،ياله بيناسيف
فيه ايه يابنى ،حصل ايه
ماجد كسرنى يامازن
ايه أزاى،مش فاهم
ديما راجعه بكره
طب كويس وانت زعلان ، ده خبر تحفه
ديما حامل يامازن
عرفت أزاى ،هو الى قالك
بعتلى نتيجة تحاليلها
وانت صدقته علطول
كلمت المعمل وأتأكدت
طب وبتوع المعمل قالولك ان هى الى جت المعمل بنفسها
لأ العينه أتاخدت من البيت
طب ماعرفتش العنوان
/ مش هتفرق ،هو قال هتيجى بكره ،وانا متأكد ان العنوان هيكون وهمى ، مهو مش معقول واخد كل أحتياطاته وف الآخر يغلط غلطه عبيطه زى دى
سيف ،انت هتصدقه
تفتكر كدبه زى دى مش هتنكشف بسهوله ،ده لو كانت كدبه
سيف ،لو حصل ده لازم تحط ف الاعتبار ان ديما كانت مخطوفه يعنى ده مكنش بمزاجها
بس هى قالت لى هتعرف تدافع عن نفسها ،وقالت لى مش هتخلى حد يلمسها
وحصل ،تفتكر ده برضاها
مش عارف ،انا مبقتش عارف حاجه
طب أهدى ،وياريت بلاش تفتح معاها اى كلام الا لما تهدى ،الى حصل لها مش قليل ،فاصبر لما تهدى خالص وبعدين اعرف منها ايه الى حصل
تفتكر هقدر أصبر ،أقولك انا قايم ماشى هروح أشوف بنتى
شوف وشنا نور وأحلو أزاى ،كل ده عشان ماشيه للدرجه دى كنا مضايقينك
لا والله ياطنط بس مش متخيله انا فرحانه اوى أزاى ، حاسه انى هطير من الفرحه أخيراً هشوف سيف وهلمسه ،مش سيف بس وكارما وماما رجاء ومى صاحبتى وانكل أشرف ،كلهم بجد وحشونى اوى
تشوفيهم على خير يابنتى ،ولو انك هتقطعى بينا اوى
حبيبتى ياطنط زينب والله انا حبيتك اوى ،وربنا يعلم انك هتوحشينى اوى
ديما عايزه أطلب منك طلب ،أعتبريه رجاء من ست كبيره ربنا يعلم بتحبك اد ايه
أؤمرينى ياطنط
الأمر لله يابنتى ، بصى ياديما هو جوزك أكيد بلغ البوليس ولما هترجعى هيطلبوا شهادتك وتحكيلهم الى حصل فأنا مش عايزاكى يعنى .......
فاهمه ياطنط مجبش سيرة كريم ولا حضرتك
هو يابنتى ماسموش كريم ولا انا أسمى زينب ،بس سهل اوى لو وصفتينا انهم يعرفوا يجيبونا
ماتخفيش ياطنط ، انا عمرى ماهفكر آذيكم ده لولالكم الله اعلم كان زمان حصل لى ايه
يابنتى احنا ناس والله مالينا ف الآذييه ، لولا الظروف كان زمان ابنى دكتور ويمكن يكون أتجوز ومعاه ولاد بس منه لله الى كان السبب
خلاص ياطنط ،ماتقلقيش
ربنا يطمن قلبك يارب ، الا قول لى مش هتاخدى هدومك الى هنا
لا ياطنط هو انا ناقصه هدوم
ماتخافيش يابنتى الهدوم انا الى جايباها ،دانتى ماشفتيش الهدوم الى كانوا مفروض محضرينهالك
شفته ياطنط هو انتى بتسميهم هدوم دول ، دول شوية قماش متلزق فى بعضه
مهو كانت نيته سودا بعيد عنك
بس ربنا وقف لى ولاد الحلال عشان يمنع آذاه عنى
يابنتى عشان انتى طيبه وبنت حلال،خدى الهدوم بئه اعتبريهم هديه منى ليكى عشان تفتكرينىطلقنى ياسيف
حاضر .......... هطلقك
هتطلقنى ياسيف ، هتطلقنى بالسهوله دى ،من غير ماحتى تسمعنى ،طب حتى ادينى فرصه أدافع فيها عن نفسى ،ادينى فرصه أقولك الى حصل
مفيش داعى ياديما ،التفاصيل صدقينى مش هيفيد غير انها هتبقى عامله زى الى بيحط ملح ع الجرح
طبعاً ملهاش لازمه ،زى العاده عينت نفسك القاضى وحكمت الحكم ،وكمان هتنفذه بأيدك من غير ماحتى تدينى فرصه ادافع فيها عن نفسى
ديما انا مش عايز أظلمك ولا عايز أطلقك بس انا محتاج فرصه أبعد وانسى لانى .....
لانك ايه ياسيف
لانى كل لما بشوفك بفتكر الى عمله ماجد معاكى ، بفتكر انى فى راجل غيرى لمسك ،انتى ماتعرفيش انا اد ايه كنت فرحان لما عرفت انى اول راجل ف حياتك ،وان ادهم مالمسكيش ،حسيت ساعتها انك بتاعتى ،ملكى انا بس
كويس انك فاكر انك اول راجل تلمسنى ،بس ياترى فاكر انت عرفت أزاى انك كنت أول راجل فى حياتى
عارف ،انا الى مبقتش عايزاك ،لانى كل لما بشوفك هفتكر انت عملت فيه ايه ،روح ياسيف بس ياريت قبل ما تروح تطلقنى
هطلقك بس مش. دلوقتى
سييييييف ، سيييييييف ،الحقنى ،الحقنى ياسيف
ديما ايه الى حصل
سيف ،الحقنى ،انا بنزف
ايه
ارجوك ياسيف ،ودينى المستشفى ،انا مش عايزه أخسره أبوس ايدك
أرجوكى ،انا مش عايزاه يموت انا عايزه ابنى يعيش ،اعملى اى حاجه .... بس خليه يعيش
ماتقلقيش
ابنى ،ابنى كويس
ايه ياستى ابنى ابنى ،اطمنى ياستى ابنك بخير بس انا مضمنش ممكن يكون بنتك ،وتطلع حلوه وقمر زى مامتها
ايه يادكتور انت بتعاكس طب انا هقول للحاجه
لأ ياستى ،اصلنا عشره قديمه
ازاى بئه يادكتور ،ده حضرتك مش بتيجى هنا غير كل كام شهر مره ،عرفتها منين
لا ياستى ،المدام كانت عندى ف المستشفى الى ف المهندسين
اه ،قول كده ،ع العموم حمد لله على سلامتك ،وياريت تخلى بالك الفتره الجايه عشان مايحصلش نزيف تانى لاقدر الله ومانلحقش نوقفه
حاضر ،بس انا ممكن اطلب طلب
طبعاً ،اتفضلى
ممكن تقولى ،للاستاذ الى بره انى فقدت الجنين
ايه ، انتى بتقولى ايه طبعاً ماينفعش
ارجوكى ،هو مش عايز البيبى وعايزنى انزله ،ارجوكى قولى انه نزل
انا اسفه جداً ،مقدرش اعمل كده
ارجوكىانت عارف ياسيف انا أكتشفت انك مش بس انانى .....انت كمان مغرور
انا أحبك ،كيف ذلك أليس الحب هو أن يكون فقط جسدك معك أما روحك فتكون مع نصفك الآخر ، أليس الحب هو ان تفكر فيه قبل ان تفكر ف نفسك ،أليس الحب هو الثقه والأمان ،إن كانت كل هذه الاشياء فقدتها ديما مع سيف فمعنى ذلك أنه لا أمل من الأصلاح
الو يا كريم... عامل ايه
انا كويس،صوتك ماله
ماتشغلش بالك
أزاى بئه
قولى المهم ،طنط قالت ايه
موافقه ياستى
حلو أوى ،كده تمام حضروا نفسكم انا هحجزلكم على طياره بعد يومين كده تمام
تمام اوى
خلاص هبعتلك التفاصيل على الواتس آب
انا مش عارف أشكرك أزاى ياديما
انت عارف مين الى مفروض يشكر التانى ياكوكو
ماشى ياستى لا تشكرينى ولا أشكرك
تمام ياكوكو ،أشوفك هناك
هو انتى هتسافرى امتى
بالكتيير اوى ١٠ ايام وهاجى
تمام ،سلام ياديما
سلام
هو ده البيبى ،طبعاً لسه مش باين اوى
هو ده
شكلك كده أول بيبى
أه
عشان كده ،أول بيبى بيكون ليه فرحه تانيه ،بس كنتى جبتى باباه معاكى عشان تبقى لحظه حلوه وانتوا بتشوفوا سوا لأول مره
أصله مشغول
ع العموم انا هديكى صورة البيبى عشان والده يشوفها
أوك ، انا بس عايزه أطمن على كل حاجه عشان انا كان عندى نزيف
أكيد كانت حاجه بسيطه ،لأن الحمد لله الدنيا عندى تمام ،بس برضو ماتجهديش نفسك
طب انا امتى أقدر أسافر
تسافرى مسافه أد أيه
هسافر أمريكا
امممم ،ممكن أشوفك تانى بعد أسبوع وأقدر ساعتها أقولك
ماشى ،تمام ،ميرسى أوى
خلاص يا ياسر هتمشى
اه يا حبيبتى ،كان نفسى أطمن عليكى قبل ما أمشى
ماتخافش ياحبيبى انا تمام ،بس انا كنت عايزاك ف موضوع مهم
وانا ،بس قولى موضوعك الاول
كريم ومامته الى كلمتك عنهم ،هما خلاص هيسافروا فمش هوصيك عليهم عشان خاطرى ياياسر
ماتقلقيش يا دودو ،انا هظبطلهم السكن وكريم هاخده معايه المركز يساعدنا هناك جمب دراسته ،تمام كده
تمام ،ربنا مايحرمنى منك ، ها كنت عايزنى ف ايه
خالتو هناء كلمتنى
ايه ،كانت عايزه ايه
عايزه تشوفك
أزاى
هى هنا ف القاهره وعايزه تجيلك ،ها هتقابليها ولا لأ
طبعاً ، هى دى محتاجه كلام يا ياسر ، دى مهما كان مامة آدهم
ماشى ياحبيبتى ،هكلمها وأقولك هى جايه أمتى
ماشى ،انا هدخل أستريح شويه
طمنينى ،حبيب خالو عامل ايه
الحمد لله الدكتوره طمنتنى ،وعملت سونار بص شوف الصوره يا ياسر جمييل أوى
والله انتى مجنونه ،مش باين منه حاجه يادودو
لأ باين اهو يا ياسر
اه صح باين حتى بالأماره طالع شبه سيف
ان شاء الله مش هياخد حاجه منه ،انا هعلمه يحب الناس زى ما بيحب نفسه
ديما سيف مش وحش أوى ،ده كان....
لو سمحت يا ياسر مش عايزه اتكلم ف الموضوع ده تانى
طب ياحبيبتى خشى ارتاحى ،بس هسلم عليكى لانى يادوب أنزل، لان الطياره كمان ساعتين
ماشى ياحبيبى ،اشوفك على خيرخلى بالك على نفسك ..... بحبك
دخليه يا ندى
حاضر يافندم
أيه أنفع
يعنى
ممكن اعرف انت مين بئه
معاك كريم ..... انا الى كنت خاطف ديما
أه يا أبن (....) ، وجاى تقولها بكل بجاحه ،دانا هدفنك مكانك
أهدى بس وخد نفسك ليطق لك عرق ،لولايه انا كانت مراتك ضاعت ،يعنى المفروض تشكرنى مش تقتلنى
انت جاى ليه وعايز ايه
نقعد ونتكلم ولا نتكلم واحنا واقفين كده
أتفضل
شكراً ،..... انا جاى انهارده عشان عرفت من ديما الى حصل
وانت كلمت ديما ولا شفتها فين ان شاء الله
مش مهم ،اظن دلوقتى ديما مبقتش تخصك
ديما هتفضل طول عمرها تخصنى ،انت فاهم
ما أعتقدش ،على أد ماكنت حاسس أد ايه هى بتحبك ،دلوقتى بقيت أحس انها مش طايقك ولا طايقه سيرتك
انا عايز اعرف ،انت جاى هنا عشان تنرفزنى
لأ انا جاى أحكيلك على الشهر الى ديما أعدته عندنا انا وامى حصل فيه ايه
انت ومامتك .... هى مامتك كانت معاكم
اها، ديما كانت ف الشقه مع والدتى ومعايه ،بس هى الصراحه كانت مع مامتى ،يعنى بيعملوا الاكل سوا وبيساعدوا بعض ف شغل البيت وكده يعنى
يعنى هو ده بس الى كانت بتعمله ،طب وانت كنت بتعمل ايه
انا غصباً عنى ،لازم كنت اكون متواجد طول اليوم
والى غصبك ده ماجد طبعاً
ايوه ،ف الحقيقه انا تقدر تقول عليه البودى جارد بتاعه
طب وانا ممكن أسألك انت ليه معملتش الى قالك عليه ف ديما
لأنى دى مش أخلاقى ،وكمان انا عندى اخت بنت وانت عارف ،كما تدين تدان ..... صدقنى يابشمهندس انا مغصوب على شغلى مع ماجد وهو رابطنى وانا مقدرش الا انى اسمع كلامه ،بس انا حاولت احافظ على دييما على أد ماقدر .. وعشان كده ربنا وقف معانا وجه حملها ده عشان ترجع لك ...... بس انت بدل ماتحمد ربنا على النعمه الى ف أيدك ،ضيعتها من أيدك
هو انت جاى تغيظنى
لأ انا جاى عشان حسيت ان دييما ممجروحه منك اوى ، على اد ماكنت بحس انها بتحبك وفرحانه انها هترجعلك وتفرحك بخبر حملها ،على اد ما حسيتها دلوقتى مجروحه اوى منك ده غير ابنها الى راح منها بسببك ........ انا جيت عشان أحسرك على ضيعته من ايدك ياسيف
اطلع بره
هطلع انا خلاص خلصت الى عندى ..... اه نسيت على فكره فى حد بيساعد ماجد بس مش ظاهر ف الصورهماريهان مين .... رانا مراتى الى حامل ياريهام
وايه يعنى حامل
ريهام ،انا بقالى سنين مستنى الطفل ده ومش عايز أعيشه ف خطر عشان كده انا هاخد رانا واسافر عند بابايه ،انا عارف ان سيف مش هيسكت ولو عرف مكانى معرفش ممكن يعمل ايه
هاها ، انت خايف يا ماجد
انا مش خايف على نفسى ،انا خايف على مراتى وابنى
طب خلصنى ،عايز ايه
عايز الفلوس التى اتفقنا عليها يا ريهام ،وكلها تكون ف حسابى بكره الصبح
يووووه ، حاضر .... ياله باى
هى الرجاله ليه لما بتعرف ان مراتتها حامل بتخيب كده
مش عارف ، بس ممكن اعرف لما نتجوز
يوووه يا شريف ،انت لسه هتغنى ف حوار الجواز ده تانى
انا مش فاهم دماغك الصراحه يا ريهام ، دانتى الى المفروض تطلبى منى الجواز وانا الى أرفض مش العكس
ليه يعنى .... عشان نمنا مع بعض .. عادى يعنى
لأ مش عشان كده وبس ،كمان عشان الطفل الى جاى ده . تقدرى تقولى لى هتربيه لوحدك ازاى
ابن مين ياشريف انت صدقت .... ماخلاص بح
بح يعنى ايه يا ريهام مش فاهم
يعنى نزلته ،انت فكرك هخليه .... اعمل بيه ايه
يعنى ايه نزلتيه ،انتى ازاى تعملى حاجه زى كده من غير ماتقولى لى
اي... سيب دراعى انت اتجننت ... انت عايزنى احمل واقول للناس ايه ... ياجماعه ده ابن عشيقى ، ولا اروح الزقه لسيف ... بس احب اطمنك عملت كده وماخلتش عليه وعرف انه مش ابنه
انا مش مصدق الى بتقوليه ده ،انتى ايه ياشيخه شيطانه .... شيطانه مين دانتى الشيطان يقولك يا أبله ،بئه تروحى تقولى لسيف ان الى ف بطنك ابنه وهو ابنى ... ليه هو انتى اصلاً مالك بيه وليه عايزه تنتقمى منه
ليه بتسأل ليه ...... عشان سابنى ساب ريهام الفيومى قلت له مايطلقنيش ولا يتجوز عليه راح اتجوز واحده سنكوحه معرفش جابها منين خلى الناس تقول انه فضلها عليه .... فضلها عليه انا
تعرفى ،انتى خساره فيكى الكلام .... كويس اوى انك نزلتى البيبى عشان ميبقاش فيه حاجه تربطنى بيكى تانى .... اشوف وشك بخير يا أبليسه .... اه وقبل ما انسى انا شفت الى بتقولى عليها سنكوحه دى فى صورة فى مجله كانوا لاقطينهالهم يوم الافتتاح ... بصراحه انتى الى جمبها سنكوحه
غبى
هما اتأخروا اوى كده ليه
ماتقلقش العمليه برضو مش سهله ، وأكيد هتاخد وقت
ايوه بس دى حاجه تقلق اوى
اطمن ان شاء الله ، خير
طمنى يا ياسر ... كارما عامله ايه
الحمد لله العمليه نجحت ،بس هتاخد وقت لغاية لما تستعيد وعيها وبعدها ان شاء الله ساعتها اقدر اطمنك
يعنى هى هتخف وتبقى كويسه
ان شاء الله
كارما هتخف يا ديما ،هترجع تلعب زى اى بنت ف سنها
الحمد لله ،الحمد للهالى سمعتيه ياديما ،انا قلت لك قبل كده ان الى حصلك ده حصلك بسببى وقلت لك هحكيلك وانا هنا عشان احكيلك ،وبعدها هخرج من حياتك لان ده افضل ليكى ولابننا او بنتنا
........ سيف ملوش لازمه الكلام دلوقتى ...
معلش يا ديما ، انا عايز احكى ،يمكن ارتاح
طب احكى
ديما انا وماجد كنا اشهر اتنين ف الجامعه ،يعنى اتنين شباب بأحدث عربيات وولاد شكلهم حلو وأغنيه ، كان معانا مازن بس مازن من سنه اولى وهو كان مرتبط ببنت معانا ف الدفعه وعشان كده مكنش بيكلم حد غيرها ،لكن انا وماجد كنا علطول مع بنات ومن هنا بدأت الحكايه ،تحدى بينى وبين ماجد انا أعلق البنت هو ياخدها منى والعكس ، لغاية ما في يوم لاحظنا ان ماجد بعد عن كل البنات ومبقاش بيسهر معانا زى الاول ، كلنا استغربنا وف يوم عرفنا انه خطب بنت عمه ، كانوا بيحبوا بع من هما صغيرين وبعدها سافرت مع باباها بره ولما رجعت مصر اتخطبوا لان باباها وباباه كانوا متفقين ،بس من هنا ابتدى التحدى ابتدى الشيطان يوسوس لى انى لى أخدتها منه أبقى كده علمت عليه ،الى فات كوم وانها تبقى خطيبته كوم تانى وبالفعل بدأت اجمع معلومات عنها وعرفت عنها انها فرى خالص وكمان عرفت ان علاقتهم واصله مع بعض لاخر حد وانهم عايشين زى المتجوزين وكان بالنسبه لها عادى لانها اتربت بره وأطبعت بطبع الأجانب ،بس بدأت أشاغلها وأحاول الفت نظرها ف الاول تعبتنى وبعدها بدأت تلين ،لغاية لما ابتدينا نتقابل وبقيت تيجى عندى
عندك فين ..... فى بيتك
ف شقة المهندسين
دى الشقه الى ....
ايوه ياديما دى الشقه الى يوم ماكنتى عند شيرين أخدتك فيها ،الشقه دى بتاعتى من ايام الجامعه كنا بنسهر فيها وكنت .... كنت بجيب فيها البنات الى كنت بعرفهم
يعنى انت عايز تفهمنى انك أخدتنى وودتنى الشقه الى كنت بتقابل فيها ....
ايوه ياديما ....... بس بقينا بنتقابل هناك وبعدها بفتره جت قالت لى انها حامل
ايه كمان حامل
ايوه .... وقتها طبعاً انا قلت لها تنزله وساعتها عرفت انى بضحك عليها ومش بحبها ، رجعت تانى لماجد وحكيتله عن الى حصل وقتها جه ماجد واتخانق معايه خناقه جامده جداً وضربنا بعض لما كنا هنموت بعض ، حاول ماجد انه يصلح الامور لانه الى اكتشفته بعد كده انه كان بيحبها اوى فطلب منها تنزل البيبى وهى وافقت وراحوا عشان ينزلوا و بعده كانوا هيتجوزوا ، بس للأسف هى ....
هى ايه ياسيف
ماتت وهى بتجهض البيبى
ايه
ماتت يا ديما ، ماتت وذنبها ف رقبتى لو مكنتش اتدخلت ف حياتها كان زمانها متجوزه ماجد وعايشه سعيده معاه ، بس انا بوظتلهم حياتهم ، بعدها طبعاً ماجد أدمر وشركتهم كمان بدأت تخسر وسافر هو ووالده بره مصر
انا مش مصدقه الى بسمعه ده
لأ صدقى ياديما ، الى كان عايز يعمله معاكى ماجد هو نفس الى انا عملته مع مرام خطيبته ، بس انتى عشان طيبه وربنا عمره ما بيظلم حد وقفلك الى يحميكى وف نفس الوقت عمى قلبى وبصيرتى عن الحقيقه وخلانى اشك فيكىكوكى انتى لسه زعلانه
اه يا بابى ،انا بحب دودى اوى يابابى ومش عايزاه تبعد عنى
معلش ياحبيبتى هى أكيد هتيجى تزورك
بس انا كنت مبسوطه اوى وهى عايشه معانا علطول ،دلوقتى هتيجى بس تزورنى
معلش ياحبيبتى ،نانا رجاء وجدو اشرف وانا كمان معاكى والى احنا ماننفعش
طبعاً تنفعوا بس انا بحب ديما وبحبكم انتم كمان وعايزه كلنا نعيش مع بعض
ياريت يا كارما بس مش دايماً كل حاجه بنتمناها بتحصل ،لازم تتعلمى كده
يعنى لازم نتعذب
ربنا مش بيظلم حد يا كوكى ، احنا الى بنظلم نفسنا
انا مش فاهمه حاجه يا بابى
معلش ياكوكى بكره تفهمى بس اتمنى وقتها ماتكرهنيش انتى كمان
انا بحبك اوى يابابى وعمرى ماهكرهك ابداً
وانا كمان يا كوكى بحبك موووت
ديما ،انتى كنتى بتعيطى
لأ
انتى هتخبى عليه ياديما ،باين اوى انك كنتى بتعيطى ،ولا انتى خلاص مبقتيش تثقى فيه عشان تحكيلى
لأ مش كده يا كريم ، بس انا مش قادره أحكى
ماشى يا ديما انا عارف انى بعد الى عملته معاكى والى قلته اكيد انتى بقيتى واخده جمب منى وانا مش بلومك
كريم الحكايه مش كده ..... كريم انت انسان طيب اوى وعملت معايه الى كان ممكن اى حد غيرك يعمله عكسه ، اى واحد ف مكانك كان هيستغل الموقف وهيقول انه مضطر بس انت حافظت عليه وصونتنى وعاملتنى زى اختك
انتى بتحاولى تحطينى ف مكانى يا ديما وتفهمينى انى بالنسبه لك ممش أكتر مش أخ
كريم ، انت عارف انك انسان طيب والف بنت تتمناه ،صدقنى العيب مش فيك العيب عندى انا ...... انا لسه بحبه
معقول يا ديما بعد كل الى حصل لسه بتحبيه
مش بأيدى ، والله نفسى انساه بس مش قادره
عارف يا ديما ، ياريت قلوبنا كنا نقدر نتحكم فيها ونخليها تحب او تكره
ياريت ،انا آسفه يا كريم .... آسفه لو كنت جرحتك
ماتتأسفيش يا ديما ،انا الى عملت ف نفسى كده من يوم ماجيتى عندنا وانا عارف انك بتحبى سيف وبتموتى فيه ومع ذلك بكل غباء حبيتك
ماحنا قلنا قلوبنا مش بأيدنا
طب انا الأمل عندى مفقود ، لكن انتى انا متأكد ان سيف بيحبك وانتى بتحبيه ليه ماترجعوش لبعض وتنسوا الى فات
الموضوع مش سهل يا كريم ، الحكايه كل ماده ما بتتعقد بزياده ،سيبك منى قولى انت شكلك كنت جاى عشان تقول حاجه صح
صح
ايه ،خير
ديما انا راجع مصر انا وماما
اجازه يعنى
لأ مش اجازه ، ماما عايزه تستقر وانا هاجى ع الا متحانات السنه دى وبعدها هنقل دراستى مصر عشان هنستقر هناك
أزاى ،طب وماجد
ماجد هو الى قال لرانا انه مستعد يقطع الشيكات وخلاص مش هيكون ليه علاقه بيه تانى
بس دى ممكن تكون حركه منه
لأ ، مهو أده الشيكات لرانا ورانا قطعتها
طب هو انت مش مرتاحين هنا وانت ابتديت تشتغل ليه هتسافروا
انا مرتاح هنا بس ماما لأ ، وهى عايزه تكون جمب رانا لان رانا حامل وانا مقدرش اسيبها لوحدها انتى عارفه انها تعبانه
عارفه
انتى أضايقتى منى يا ديما
انتم هتمشوا وسيف كمان هيمشى وانا هبقى لوحدى
غصب عنى والله ياديما ، على عينى اسيبك لوحدك بس مطمن ان ياسر هنا
........
ماتيجى ترجعى انتى كمان ياديما حتى ع الاقل نبقى جمب بعض
مش هينفع يا كريم ، انا لازم ابعد عن اى حاجه ممكن تفكرنى عشان اقدر انسى وابدأ حياتى من جديد
تفتكرى البعد بيفيد وهيقدر يخليكى تنسى
معرفش بس انا حاسه ان كده افضل ،سيبك منى هتسافروا امتى
كمان يومين
بسرعه كده
ماما ياستى مش قادره تستحمل هتتجنن على رانا
ربنا يخليهالك يا كريم
كريم ايه بئه ،انا مسميش كريم على فكره انا أسمى ( على )
لأ انت كريم ،انا عرفت كريم وهتفضل عندى كريم وطنط تبقى طنط زينب رغم انى عارفه انها مش اسمها كده
ماشى يا ستى ،كريم كريم اى حاجه منك حلوه ........ أنا همشى انا بئه
ماشى يا كريم وانا هعدى بكره على طنط زينب عشان أسلم عليها قبل ماتمشوا
أشوف وشك بخير ياديما وخلى بالك من نفسك ومن البيبى
حاضر .... لا اله الا الله
محمد رسول الله