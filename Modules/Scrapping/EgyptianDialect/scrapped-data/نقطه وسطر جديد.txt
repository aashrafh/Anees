نور ... يا نور قومي عشان تلحقي تلبسي و تفطري اخواتك
خلاص بقي يا ماما هقوم اهو
يلا قومي اغسلي وشك و اتوضي و صلي و صحي إسلام
طيب يا ماما قومت اهو ... صباح الفل يا شاهي
صباح النور يا حبيبتي يلا حضري الفطار عشان مش هلحق اجهزه رايحة المستشفى بدري
موظف في بنك بيحب ولاده و عاقل في بعض الأمور
دكتورة باطنة،  عصبية أحيانا ، لكن طيبة و بتحب ولادها جدا ..
22 سنة خريجة تربية فرنساوي ، قريبة جدا من اسلام اخوها، بتحب تساعد كل الناس باللي تقدر عليه ، بيضاء شعرها بني ملامحها رقيقة عينيها بني فاتح ..مرحة.. بتتصرف بطبيعتها مبتعرفش تتصنع
24 سنة دخل كلية تجارة انجلش و حول في سنة تانية لأنه مرتاحش فيها و كان داخل المدرسة متأخر سنة ف حول تربية فرنساوي بعد ما نور اقنعته يدخل معاها و بقي قدها ..  أقرب حد ليه نور مالوش اصحاب كتير لأنه بيعتبر نور صاحبته الوحيدة ، شعره بني غامق ، ملامحه هادية .. عينيه عسلي عنده دقن خفيفة وسيم ، مرح
25 سنة خريج حاسبات و معلومات بيشتغل مهندس كمبيوتر في شركة عصبي في بعض الأمور .. مبيعرفش يحسبها بالعقل .. بيحسب كل الأمور بمشاعره ، شعره اسود و عينيه بني و طويل نسبيا __________________________________
ماتيلا بقي يا عدي
حاضر يا زفتة اهدي
يا عدي الحمام ده مش بتاعك لوحدك فيه بني أدمين معاك في البيت حس علي دم اهلك بقي
كفاية رغي رغي رغي افصلي ياختي
اوعي كدا
الو .. عاملة ايه ... وانتي كمان اه هقولها انهاردة و يارب بقا تقتنع ماشي هكلمك تاني سلام
هتفطر سيادتك ولا ايه
أيوة هفطر والنبي يا نور اكويلي القميص بتاعي ده عشان اللي انتي كويتيه فيه حتة مش نضيفة
مش كفاية بتكلمني ب قرف و مستحملاك و بعملك فطار و بكويلك ليه يارب مخلقتنيش ولد
ياريت عشان ارتاح من قرفك
كدا ماشي يا عدي خليك فاكرها
يا بت بهزر معاكي انتي اللي علي طول متعصبة
طيب هات القميص
حبيبتي يا نور
بابا انا نازل الشغل
ايه يا عدي مفيش صباح الخير حتي
صباح الفل يا حبيبي المهم عايزك تكلم ماما في الحوار بتاعي
حاضر يا عدي هكلمها انت يابني مش ناوي مرة تسيبلي الجرنال اقراه عايز اعرف البلد بيحصل فيها ايه
هيحصل ايه يعني يا بابا اللي بيحصل انهاردة هو اللي بيحصل بكرة هو اللي هيحصل بعده طوابير العيش زحمة .. الشباب مش لاقي شغل الحكومة بتقول كلو هيتغير و هيكون تمام.. ناس ماتت .. ناس اتقتلت .. عربيات اتقلبت .. و الاهلي كسب كالعادةمامي هو يعني ايه كلمة ( Immigration)
انتي انتي مش تخبطي وانتي داخلة هو انتي  سمعتي حاجة يا جوري
لا .. اسمع ايه
طيب انتي عايزة ايه دلوقتي
يعني ايه كلمة immigration يا مامي
يووووه روحي اعملي بحث عنها في Dictionary
في ايه يا سمر بتزعقيلها ليه انتي عملتي ايه لمامي يا جوري
انا بسألها عن معني كلمة مش عارفاها يا بابي قالتلي شوفيها في Dictionary
يا حبيبتي مش قصدي انا قصدي يعني شوفيها في Dictionary  عشان متنسيهاش بعد كدا
اه فعلا مامي عندها حق يا جوري عموما هي معناها هجرة
اوكيه يا بابي هروح اكمل الهوم وورك
بس بقا يا جماعة إسلام متضايق و مصدع
مالك يا إسلام
اصل مش عارف يتعين في الجامعة متقبلش
معتز خلاص
يا سلام قول انت بس و من بكرة اخليك تتعين في اي جامعة انت عايزها
ميرسي يا مرام لما احتاج واسطة باباكي هبقي اقولك
ماليش نفس
معلش يا لوما والله هتتحل و بعدين يا عم ده المدرسين بياخدو قد كدا و مرتب احسن من المعيد
انا كنت بذاكر و بتعب عشان اتعين  معيد  في الجامعة يا نور و في الاخر يرفضوني عشان يعينو ولاد الدكاترة و قرايبهم و اللي معاهم فلوس
ربنا هيعوضك بأحسن من كدا ولله و بكرة تقول نور قالت و يلا بقي عشان تتغدا
ماشي
يووووه مش قدامك طبق كل منه
والله طبقي خلص ولا انت مش شايف مثلا
ايه في ايه انت و هو هنبتدي خناق ع الأكل
خلاص يا اسلام كل من طبقي و انا هدخل اجيب  من جوة طبق تاني
يا ماما عشان خاطري بقي وافقي
انت عارف ان صاحبتك دي انا مش مرتاحلها
يا ماما هي هيام عملت ايه بس و بعدين انتي شوفتيها مرة واحدة علي فكرة يعني يا شوشو ملحقتيش تعرفي البنت كويس اومال الخطوبة اتعملت ليه ما تتكلم يا بابا
انا عن نفسي موافق طالما ابنك بيحبها و هي كمان بتحبه ايه المشكلة سيبيه يختار
انا بس يا حبيبي قلبي مرتاحلهاش حسيتها مش صريحة كدا و بعدين انا كنت حاطة عيني علي مريم بنت دكتورة زميلتي بصراحة البنت محترمة و بنت ناس و زي القمر يعني مش ناقصها اي حاجة و شكلها يعني بتحبك
يا ماما مريم بنت كويسة جدا ولله و جميلة جدا بس انا بعتبرها اختي محستش خالص قبل كدا إنها حبيبتي يعني ولا يرضيكي اخطبها و اظلمها وانا مش بحبها
خلاص  يا حبيبي اللي تشوفه حدد ميعاد معاها و نروحلها
أيوة بقي يا شاهي ربنا يخليكي لينا يا حبيبتيدكتور والنبي قولي هيعيش يا دكتور ؟
هيعيش متخافيش ده عنده خدش و كدمات شكله بيتدلع اصلا هو بس اغمي عليه من الخضة عموما هو شهر أكتوبر كدا كل يوم حادثة مش عارف ليه
ااه طيب يعني هو دلوقتي كويس
ايوة تقدري تدخليله
طب هو هيخرج امتي
ممكن بكرة  عن أذنك
انا اسفة بجد بص ده رقمي لو عوزت نتكلم في اي تعويض انا موافقة بس بلاش محضر من فضلك
لا انا اللي اسف ماخدتش بالي من الطريق للاسف و بعدين تعويض ايه بس دول يدوب كدمات و خدش
احم شكرا  بجد ااه نسيت اقولك انا حطيت خطك في موبايلي  و جربت اتصل علي اي تعرفه ف كان متسيف رقم sweetheart قولت تلاقيها خطيبتك او مراتك
انتي غبية انتي ازاي تكلميها اهو الحادثة اللي حصلتلي ارحم من انك تكلميها قالتلك ايه يعني
انا اسفة علي العموم هطمن عليك وقت تاني مع السلامة
يوووه استني يا .. استني
نور اسمي نور
وانا عمرو المهم هي قالتلك ايه
قالتلي معرفش صاحب الرقم ده و قفلت السكة في وشي
انا اسفة حقيقي
لا انا اللي اسف اني اتعصبت عليكي انتي مالكيش ذنب اصلا
طب هو الدكتور قال انك هتخرج بكرة انا لازم امشي عشان إتأخرت و هجيلك بكرة
ماشي
حاول تنام واضح انك مرهق
انا هسيبلكم فلوس تحت الحساب
هو عربيتك حصلها حاجة
مش مهم العربية المهم انت  .. احم لا العربية بخير مفيش حاجة
طيب انا هدفع الحساب للمستشفي و اخرج
لا لا انا خلاص دفعت كل حاجة
دفعتي كام
مش لازم يعني عموما خلاص الحوار انتهي تسمحلي اوصلك
ممكن تقولي دفعتي كام
يا عم ده مبلغ تافه ليا عندك عزومة بقى بيهم
علي اساس أننا هنتقابل تاني
اكيد لو لينا نصيب المهم دلوقتي انا هوصلك المكان اللي تحبه
تماميعني ايه مش هتزف في العربية
هنعمل ايه يعني مش كفاية عربيتي اللي باظت دي
تحب اوصلكم انا يا استاذ علي
ماشي يا سعيد اركبي يا نوسا
مستحيل أركب البتاع ده انت عارف شكلي هيكون ايه قدام صحابي و اهل الحارة دول كانو يفضحوني بيها بقي انا نوسا اتزف ب توكتوك الحقيني يا ماما
مينفعش يا علي صح اتصرف يا حبيبي
وانا اعمل ايه يعني ما قدامكم العربية و اتحرقت و الكاوتشات و نامت خلاص هتركبي ولا نروحها مشي
مستحيل يا مامي اتصرفي
لا متعوجيليش لسانك ده يا بنت سعدية مالو التوكتوك حلو اركبي بقي اتأخرنا علي الناس
طب شوف عربية حد من صحابك
صحابي كلهم معفنين مش معاهم عربيات جايين في تكاتك و موتيسكلات نفسي اعرف مين اللي عمل العملة السودة دي في العربية
مالك يا نور .. نرجع؟
لا انا كويسة
نور ..
ده اسلام اخوكي  قمر اوي و مين اللي معاه ده حاجة جامدة كدا
ناني ميرسى يا حبيببتى انك جيتى مكنتش اتوقع بصراحة قولت انك هتعتذري و تقولي انك تعبانة و بصراحة استغربت اكتر لما جيتي بتضحكي و مبسوطة اصل اي حد كان هيقول
لا كان هيقول ازاي القمر نزل من السما علي الارض و بيحضر خطوبتك ده كلو الا انتي يا نسرين اول ما قالتلي نروح خطوبة "علي و نسرين " حسيتها احلوت كدا و نفسيتها بقت احسن بكتير و طبعا زي ما انتي شايفة قمر طول عمرها
امممم لا والله معقولة
مبروك يا نوسا ربنا يسعدكم
عقبالك يا ناني
تعالى
انا بقول كدا برضو يلا بينا
ايه يا علي مالك هي عاجباك
ها ايه اللي بتقوليه ده و بعدين انا في الاخر مش خطبتك انتي
يوووه بقيسيب ايدي
اه ولله يا ماندو
في ايه يا رجالة
و دلوقتي تلزمني انا
قولت ايه معلش سمعني .. مش عاملي فيها راجل قول
ايدك دي لو لمستها تاني هقطعهالك فاهم
خلاص يا اسطي احنا اسفين يلا ياض بقي كفاية ...
انت يلا قوم روح شوف شغلك
خير لسة عايزة حاجة تاني تحبي اضربلك 5 كمان روحي البيت بقي و كفاية اوي كدا
اانا كنت
كنتي ايه كنتي عايزة تتأكدي من مصدر الفلوس اتأكدتي دلوقتي خلاص
انا اسفة انا عارفة اني غلطت لما  اتصرفت  كدا بس ولله ما كان قصدي يا عمرو
قصدك بقي ولا مش قصدك روحي يا نور روحي و كفاية اوي كدا المكان ده مش مناسب ليكي و  اديكي شوفتي اللي حصل من شوية روحي يا نور
ح ح اضر
اهدي تحبي اوصلك
ااه
اول مرة اشوفك بتعيطي بس تعرفي شكلك حلو وانتي بتعيطي
ده انا علي كدا بقي اعيط علي طول طالما انت شايفني حلوة كدا
بس ضحكتك احلي
بقي العيون الحلوة دي تشتغل ميكانيكي
حتي وانتي بتعيطي بتهزري روحي يا نور انتي خلاص بقيتي كويسة
طيب علي الأقل وصلني لبرة شوية عشان خايفة من المكان ده
ماشي
و بعدين يا حبيبي
مانا قولتلك يا حبيبي ماما بس محتاجة شوية وقت و انا بحاول معاها هي و بابا عشان يوافقوا يزودو المهر و المؤخر
يعني ايه بتحاول معاها
حبيبتي عشان خاطري اهدي الموضوع بس محتاج شوية وقت مش اكتر و بعدين اهدي عشان نفكر بالعقل و نشوف نغير رأيها ازاي
انا مش قادرة أفهم شاب زيك عنده 25 سنة و مهندس شاطر في شغلك ازاي بتخاف من مامتك لغاية دلوقتي و كل قرار لازم هي اللي توافق عليه
مش بخاف يا هيام بس انتي متعرفيش ماما مهمة عندي قد ايه هي و بابا ده غير أن هما اللي بيدفعوا انا بس مش عايزها تزعل مني ده احنا مصدقنا
طب و زعلي انا حبيبي يرضيك
انا مقدرش علي زعلك يا قلب حبيبكانا يا عمرو .. انا بحبك
ايه ؟ بتحبيني علي ايه فيا ايه حلو عشان تحبيني عشانو انا لا معايا فلوس ولا شقة
ربنا يسامحك بقي انا بحبك عشان يكون معاك فلوس
انا مقولتش كدا بس انتي اللي اتسرعتي انا بقولك الحقيقة حتي لو بتحبيني بتحبي واحد مش معاه فلوس ولا مكان ولا قادر يصرف علي نفسه .. تحبي اقولك يلا نتجوز صح هتعيشي معايا ازاي ؛ طب و اهلك هيوافقوا مثلا انك ترتبطي بواحد زيي
اسكت بقي اسكت .. انا مش عايزة حاجة من الدنيا دي غيرك انت .. مسالتش نفسك انا بعمل كل ده ليه باجي علي نفسي رغم انك بتتعصب عليا كتير .. مسالتش نفسك انا ليه متمسكة بيك ، انا مش عايزة اي حاجة من الدنيا غيرك ، انت لو كان حصلك حاجة انا كنت هموت
لا بعد الشر عليكي
اشمعنا انا ؟؟
عشان انت احسن راجل في الدنيا .. و عشان اي واحدة تأمن علي نفسها و هي معاك
بس كدا
و عشان انا بحبك .. انا كنت كل مرة بحاول ابعد عنك و مش عارفة
بس انا حياتي شبه متدمرة
يعني انت موافق بس عشان حياتك صح
موافق ايه بس اهدي .. انا هنسي كل اللي قولتيه ده وانتي كمان انا زي ما فهمتك حياتي واقفة يعني لا اقدر احب ولا ارتبط
امممم فهمت
علي فكرة انتي جميلة جدا و اي راجل يتمني يسمع منك الكلام ده بس صدقيني انا هظلمك انا مش هعرف يا نور
طيب انا همشي انت بقيت كويس صح
اه
بس يا لوما المحلات دي مفيهاش استايل التسعينات بتاعك أقصد الاستايل بتاعك يعني
اه مانا عايز اعمل نيو لوك و اغير شوية و عايزك بقي تختاري معايا كام حاجة كدا جينز بقي بس كتير من البنطلونات الجينز ها
ها اشمعنا يعني اخيرا اقتنعت برأيي
تعرفي تختاري معايا و انتي ساكتة ولا اشوف حد من هنا يختار معايا و خلاص
لالا حد ايه بس انا يا لوما هختار معاك
ادخل قيس دول كدا علي ما اشوفلك حاجات تانية و بالمرة نشوف مقاسك ولا لا
ماشي
بتتريق علي هدومي دي تحفة جدا ايه فهمها دي قال قميص بابا قال لا بس دول حلوين برضو اهو تغيير
تحفة بجد ايه الجمال ده انت ايه اللي خلاك اخويا بس
اتلمي هه
مش احسن ما اعاكس حد تاني يرضيك يعني
كنت موتك طبعا .. حلو بجد
وتكة يا لوما
انتي بتجيبي الكلام ده منين
يلا بقي قيس دول كمان ،  البنطلون طلع مقاسك صح
اه
انا مش عارف عملت كدا ليه .. يعني انا عملت كدا عشان متضايق منها و احرجتني ولا عشان اثبتلها اني بعرف البس  كويس جدا .. طب  ما انا اللي كنت حابب  كدا و بعدين انا مالي بيها انا اصلا كنت هغير استايلي .. لا طب ما نور كلمتني كذا مرة و انا رفضت اسمع كلامهاميار ؟
باشمهندس عمرو ! ازاي و بتعمل ايه هنا
بقولك ايه مش هينفع الكلام هنا تعالي انا ساكن هنا في الشقة دي
اه بس مش هينفع يعني
ميار متخافيش مش هاكلك
تمام اتفضل
انتي بتعملي ايه هنا
انا كنت رايحة ل نور و بعدين انا ساكنة في العمارة دي
معقولة بس انا مشوفتكيش خالص
ماهو انا مبخرجش كتير يدوب من الشغل للبيت
انتي تعرفي نور ؟
انت اللي تعرفها تقصد نور حسان ؟
اه مانا ساكن جنبهم اكيد عارفها
ياااه هي الدنيا صغيرة اوي كدا لدرجة اني اشوف حضرتك
ولا انا والله مش مصدق .. صحيح صباح عاملة ايه ؟
خالتو كويسة الحمدلله دي كانت هتتجنن عشان توصلك او تكلمك و تطمن عليك و يا عيني متمرمطة بسبب حسام و مدام سمر ده حسام ده حتي في الشغل كمان مش بيرحم حد
انتي لسة بتشتغلي في الشركة مع سمر ؟
للأسف اه .. ماهو حضرتك عارف مفيش شغل
طيب بصي ده رقمي خليه معاكي و ابعتيلي رقمك اسيفه عشان لو احتاجت منك حاجة و عايز رقم صباح برضو
اه طبعا لحظة هرن عليك
خير يا ست أمينة عايزين ايه تاني مننا بعد اللي بنتك عملته فينا
ليكي حق .. مش هعتب عليكي ده كفاية انك استضافتيني في بيتك و مطردتنيش
متقوليش كدا احنا عمرنا ما نطرد حد من بيتنا
ربنا يكرمك يا استاذ حسان .. سامحوني علي اللي بنتي و ابوها عملوه فيك يابني ولله عارفة ان مهما قولت مش هيدواي اللي اتكسر فيك .. عشان كدا انا اخدت الشبكة من ورا هيام و ابوها و جبتهالكم عشان هما ميستاهلوش اي حاجة منكم
و الشبكة هي اللي هتنسيني اللي حصل ياريت كانت هتنسيني
حقك يابني بس انا جيت اديلكم حاجتكم و يحصل اللي يحصلي بس كفاية اوي الخساير اللي خسرتوها انا لازم امشي
متشكرين يا أمينة و اسفة اني ظلمتك في الأول
متقوليش كدا يا دكتورة
الشبكة اهي .. الشبكة موجودة قدامكم و باقي الخساير انا هحاول ارجعهالكم
عارفين هي رجعت الشبكة ليه .. عشان انا مقبلتش علي نفسي شبكة علي رغم انه كان ممكن احرق قلبه عليها بس انا قولتله يومها عندي اخوات و أخاف يحصل معاهم كدا
فعلا يا بنتي داين تدانيخربيت سنينك .. قلبي كان هيقف
اصل انت اتأخرت قولت اطلع اشوفك محتاج حاجة
لالا انا خلصت بس رتبي معايا السرير كدا زي الأول .. و نمشي قبل ما سمر تيجي
وانا همشي معاك ؟ ولا ايه
انتي خلصتي الحصة بتاعتك ؟
خلاص همشي بعدك استناني في اي كافيه قريب
ماشي بس قبلها اغير اللبس ده
عدي انا خايفة .. انزل بقي انت كنت كويس ايه الي جرالك
تفتكري الواحد بيشوف ايه لما بيخبط في الأرض
عايز تنتحر عشان تخسر دنيتك اللي قرفتك ؛ طيب ما انت برضو هتخسر اخرتك كدا .. و بعدين فهمني كدا انت مستعد تقابل ربنا .. محضرله نفسك يعني كويس ،كدا هتموت و ربنا مش راضي عليك ، يعني تعيش مخنوق و مكتئب و كمان عايز تنتحر و لا ترتاح دنيا ولا اخرة
انا مبقتش قادر كل حاجة كنت مختارها كانت غلط كان قدامي الصح و كنت بعمل الغلط  عمري ما تخيلت أنها تخوني
بس كل حاجة في الدنيا ليها  حل .. ممكن اللي فات يبقي وحش لكن انت  في إيديك اللي جاي يبقي احلى .. بس خليك قوي بربنا مش بالناس .. صدقني يا عدي مش هتستفيد حاجة هتعيش حياة  ابدية في عذاب لو انتحرت .. يعني لا دنيا ولا اخرة كمان ؛ ده احنا بنتحمل قرف الدنيا عشان نوصل للاخرة و ربنا يعوضنا .. عارف في آيات بحبها اوي  "لا تدري لها الله يحدث بعد ذلك أمرا" ... و فيه اية كمان بحبها جدا بتقول " و اصبر لحكم ربك فإنك بأعيننا "
صدق الله العظيم
انت في عيون ربنا و ربنا لأنه بيحبك بيبتليك
ايه ده انا والله العظيم ما سرقت حاجة
يعني الموبايل طلع معاكي انتي يا حرامية انا هعملك استدعاء ولي امر و هعلمك الأدب
طيب انا هجيب المدير
هو انا ليه منتحرتش
لان حياتك دي مش ملكك عشان تنهيها بايديك دي ملك اللي خلقها .. عارف ان ربنا بيحب يختبر صبر عباده عشان يرجعوله في ضعفهم .. لما حطك في اللي انت فيه ده كان عشان ترجعله و الاختبار لازم يكون صعب .. بس دايما لازم يكون عندك يقين ان ربنا في اللحظة اللي انت بتوصل فيها لاخرك و تستغفر كتير بيحول  كل حاجة حلوة في حياتك و بيفهمك حكمته من اللي انت فيه ؛ خليك واثق ان ربنا احن عليك من اي حد ده كلنا عايزين يوم القيامة عشان نشوف ربنا يعني شوية المشاكل دول اللي هيتحلوا كانوا هيمنعوك عن لقاه
بحاول ابعد عن فكرة الانتحار بس مش عارف
معنى انك بتسأل ليه منتحرش ان فيه حاجة جواك و جزء بيقولك متنتحرش و دي حاجة كويسة .. انا معاك ان الحياة صعبة و فيها ضغوطات كتير بس احنا بنفكر تفكير محدود و ضيق عشان بنوقف حياتنا علي أشخاص و علي مواقف و علي مشاكل ناسيين ان دي ابتلاءات بناخد اجر عليها ممكن تدخل الجنة بسبب صبرك علي الابتلاءات و بكدا قدامك اختيارين يا تموت و تدخل النار و تتعذب يا تصبر و تقبل من ربنا و تدخل الجنة اللي بمجرد ما تدخلها هتنسي كل حاجة حصلتلك  و اي  وجع و هتفضل في النعيم ده دايما و خليك حاطط في دماغك ان الدنيا كدا كدا فانية و الناس اللي كانوا السبب يوصلوك للحالة دي متخليهومش ينجحوا و ينتصروا عليك مرتين هما نجحوا اول مرة لما دمروك نفسيا و المرة التانية لو كنت هتنتحر هتبقي خسرتك الدنيا اللي المفروض تكون عايش فيها مبسوط و خسرتك اخرتك كمان .. صدقني محدش يستحق انك تضحي برضا ربنا عليك و تاخد خطوة زي دي .. الدنيا اللي احنا فيها دي كانت عقاب لسيدنا آدم .. ف لازم يكون كلها تعب و مشقة
بس هما عاشوا حياتهم و مبسوطين .. و احنا اللي بنتعذب
هي اه انتصرت مرة بس انت مش هتسيبها تنتصر عليك التانية خليك ثابت و متتأثرش بأي مواقف او ضغط .. اقف و اتفرج عليهم و اضحك علي اللي بيحصل  .. فكرك يعني ان دي هتكون آخرتها ايه دي اتجوزته عشان فلوسه و هو عشان يتمتع بيها و بجمالها يعني لا ده هيكسب ولا هي هتكسب ..قول لنفسك بقي انك قوي و هتتخطي كل ده و هتخف و تخرج من المستشفي و ترجع اقوي و انجح من الأولموبايلها مقفول بنتي فيها حاجة انا حاسة
عمرو مش في شقته .. تفتكري هي معاه
مش  وقته نطمن عليها الأول
اهدي يا ماما .. ان شاء الله خير يمكن خرجت مع واحدة صاحبتها و موبايلها فصل شحن
لازم تتنقل غرفة العناية المركزة ضروري
هي كويسة ؟
ادعيلها .. انت متأكد انك كويس و ايديك بخير ؟
مش مهم انا .. المهم هي و بعدين اشوف ايدي مالها .. للأسف الحمل كلو جه عليها انا متجرحتش اوي و هي اتحدفت بعيد علي الأسفلت
انا نازلة ادور  عليها حرام عليكو بقي
هتدوري عليها فين يا شاهيناز
يا ماما كفاية بقي حرام عليكي متخوفينيش اكتر ما انا خايف
ده عمرو ..
أيوة يا عمرو .. هي نور معاك ؟ .. ايه طيب هي كويسة .. ماشي ماشي انا جاي سلام
يعني هي كانت معاه شايفة بنتك يا ماما
مش وقته دلوقتي .. طمني فيها ايه
عملوا حادثة
انت عملت فيها ايه
حرام عليك انت مش شايف شكله عامل ازاي سيبه بقي يا اخي
مش وقته يابني خلينا نطمن علي اختك
لو سمحتوا ممنوع الصوت العالي هنا الخناقات دي في البيت مش هنا
خير يا دكتور بنتي كويسة
متقلقوش شوية كدمات و جروح بسيطة و هتخف بسرعة
لو سمحتي
أيوة
هي نور اللي في الأوضة قبل الأخيرة دي في حد عندها في الأوضة
مز زيك هيسأل  عليا انا مثلا
طيب في حد معاها ؟
يلهوي
في ايه ؟
عينيك .. تجنن يخربيتك دي بتنور في الشمس ولله
يا ستي انجزي بقي في حد معاها ولا لا ؟
ستك؟  ست ايه .. انا بنوتة و اصغر من نور دي علي فكرة .. بس انا اللي تخينة حبتين و بحب الاكل جدا بس من انهاردة هبدأ دايت خلاص
وانا مالي تبدأي دايت يخصني في ايه !
مش انت بتحب البنات السمباتيك
اووف ... انا داخلها و خلاص
استني بس يا ...الحقي يا هانم الحقن خلصانة
اسمع يا عمرو بنتك دلوقتي بين الحياة و الموت يا ترجع الفلوس يا اما بنتك تموت
انت عملت فيها ايه  .. حسام انا ولله العظيم مستعد اعملك اي حاجة بس الا بنتي
تعالي خدها دلوقتي  بس خليك فاكر انك قولت هترجعهم و لو مرجعوش ليا كذا طريقة
لو سمحتي مكتب دكتورة شاهيناز فين من فضلك
آخر الطرقة دي
عايزة دكتورة شاهيناز
طيب لحظة واحدة اشوفها فاضية ولا لا
اتفضلي
اتفضلي هي فاضية
اتفضلي
انا فاطمة .. اللي عدي قال لحضرتك عني
انتي ؟ و جاية ليه
لا متخافيش حضرتك انا مش جاية عشان اقولك وافقي عليا ولا اني كويسة و الكلام ده انا جاية عشان حضرتك ظلمتيني .. انا الحمدلله ابويا و امي علموني يعني قناعة و يعني ايه مبصش لحاجة حد
وانا ايه يخليني اصدق
المثل بيقول تعرف فلان؟ اه اعرفه .. عاشرته؟ لا .. يبقي متعرفوش .. اسألي ابنك من يوم ما عرفته ولله العظيم ما خليته يصرف عليا جنيه واحد ولا طلبت منه يجيبلي هدية و يوم ما جابلي رفضت لان مفيش حاجة بينا رسمي و لان كمان بابا علمني أن الواحدة لما تتخطب حتي خطيبها ميصرفش عليها لأنها لسة في بيت ابوها لما يكون جوزها يصرف براحته .. انا خلصت كلامي عن إذن حضرتك
إسلام انت هتعمل ايه ؟ عشان خاطري سيبني انت عمرك ما كنت كدا ايه اللي حصلك
في ايه يا اسلام .. ليه بتعمل كدا ؟
حرام عليك .. سيبنيبعد الاطلاع علي اقوال الشهود حكمت المحكمة حضوريا علي المتهم عمرو أحمد ماجد السعدني لتحويل أوراقه الي فضيلة المفتي بتهمة القتل العمد
لو سمحت يا سيادة القاضي .. عندي دليل يثبت براءة عمرو من التهمة دي
انتي مين الأول ؟ و ايه الدليل اللي معاكي
انا نور خطيبة عمرو
ايه الدليل ؟
حضرتك ده فيديو بكل اللي حصل في اليوم ده
فعلا دي صورتك يا مدام سمر و دي صورة جوزك مش كدا ؟
انتي جبتي الفيديو ده منين يا بنت
أعتقد ان كدا عمرو بريء يا سيادة القاضي
و مش بس كدا كمان حضرتك فيه تسجيل لمدام سمر بيثبت ان هي اللي اشترت السم
ده صورتك و صوتك يا سمر مش كدا ؟ أعتقد مفيش مبرر للإنكار كل حاجة واضحة
أيوة انا اللي قتلته .. عشان هو كان يستحق القتل لو مكنش اتقتل كنت انا اللي هموت نفسي كان لازم تموت يا حساااام
بعد الاطلاع علي الأدلة و تحويل أوراق المتهمة سمر محمود عبداللطيف الي فضيلة المفتي و حبس الشاهدتين مروة و صفية و عمرو أحمد ماجد السعدني بالبراءة من تهمة القتل الموجهة إليه
كفارة يا ابو نسب
الحمدلله يا اسلام
ياااه أخيرا بقي
تعالي هنا انتي جبتي الفيديو ده منين و التسجيل
انا هقولك جبناه ازاي .. بص يا معلم يوم ما هكرنا موبايل و اللاب بتاع سمر الابليكشن ده بيقدر يتحكم في الموبايل و يسجل و يصور و اراقب كل حاجة خاصة بيها من حسن حظك ان انا كنت مشغل خاصية التسجيل دي و من حسن حظك برضو ان الموبايل كان معاها راجعت كل حاجة اتصورت و اتسجلت لحد مشهد القتل قصيته و روحنا المحكمة و نور طبعا وريتهم الفيديو و التسجيل
انا مش عارف اقولك ايه يا عدي بجد شكرا اوي
شكرا ايه بس انت اللي ربنا بيحبك عشان انقذك علي اخر لحظة
فيه حد مهم جدا عايز ازوره
بهاء صح؟
اه انا بقالي شهرين مشوفتوش