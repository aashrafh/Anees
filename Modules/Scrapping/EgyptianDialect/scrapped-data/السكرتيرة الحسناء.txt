
هديتي؟
ايوه
ممكن اعرف ايه اللي حصل بالضبط؟
عملتلك ايه المره دي؟
طردتني عشان مش موافقه اتجوز اخوها
هي حصلت خلاص انتي مش هترجعي بيتهم تاني ومادام اخوكي مش عارف يحافظ عليكي انا هخليكي معايا وهحطك فعينيه
وهتقولي ايه لابيه هشام؟
ملكيش دعوه قومي خدي دش وادخلي نامي في الاوضه التانيه
ادخلي جوه ومتخرجيش
هتعملي ايه معاه؟
متخافيش يا حبيبتي
ادخل يا هشام
صباح الخير يا طنط ,فين شهد؟
اختك عندي من بدري بعد ما مراتك طردتها
شيماء مكنش قصدها تطردها
بص يا هشام مراتك مضايقه من وجود اختك صح ولا لأ؟
لأ طبعا ده بيتي
و بيتها هي كمان ومن حقها تعيش فيه براحتها
يعني اسيب اختي تعيش بعيد عني؟
بص يا هشام انا من بعد وفاة جوزي وانا عايشه لوحدي سيب شهد تعيش معايا وبكده كلنا هنرتاح
والناس تقول ايه؟
الناس مش هتتكلم لو انت قلت اني انا اللي طلبت ان شهد تعيش معايا عشان انا حاسه بوحده
حضرتك شايفه كده؟
صدقني ده احسن حل
طب ممكن اشوف شهد قبل ما امشي؟
شهد تعالي سلمي على اخوكي
انا آسف على كل اللي حصل
انت ملكش ذنب
خلي بالك من نفسك
متقلقش عليه
يلا بقى عشان هننزل نتغدى في النادي
لأ انا مش عايزه اخرج
بصي يا شهد انا ربنا مرزنقيش بأطفال فعايزاكي تعتبريني زي مامتك الله يرحمها ,اتفقنا؟
اتفقنا
اول حاجه هنروح نشتريلك لبس كتير وبعد كده هنتغدى في النادي وبعدين نفكر هتعملي ايه الفتره اللي جايه
صباح الخير يا طنط
صباح الخير يا حبيبتي,ها نمتي كويس؟
جدا جدا
انا هروح الشغل وانتي اقعدي ارتاحي والشغاله هتيجي الساعه 10 تعمل كل حاجه
اوكيه
عايزاكي تفكري عايزه تعملي ايه الفتره اللي جايه؟
مش عارفه
يعني تحبي تاخدي كورسات او اي حاجه تشغل وقتك؟
انا اخدت كورسات انجليش وكمبيوتر لما كانت ماما عايشه ومش محتاجه تاني
برده فكري عقبال ما آجي
حاضر

ها يا حبيبتي عملتي ايه انهارده؟
قعدت عالنت واتفرجت عالتليفزيون
طب فكرتي عايزه تعملي ايه؟
آه فكرت
ها قولي؟
انا عايزه اشتغل
تشتغلي؟
ايوه يا طنط انا لازم اخرج للدنيا واشوف ناس وكمان اكسب فلوس
طب وعايزه تشتغلي ايه؟
بصي يا طنط انا خريجة تجاره انجليش ومعايا كورسات كتير فمتهيألي سهل الاقي شغل
طيب سيبيني افكر وارد عليكي
ربنا يخليكي ليه يا احلى خاله في لدنيا

الو
كويس انك صاحيه
خير يا طنط في حاجه
عندي ليكي خبر حلو اوي
خير فرحيني؟
عايزاكي تقومي تلبسي البدله البيج اللي اشتريناها سوا وتحطي ميك اب رقيق وتجيلي الشركه اللي بشتغل فيها خلال ساعهصباح الخير يا فندم
صباح الخير يا شهد يا ريت بلاش يا فندم ده
ازاي يا فندم؟
انتي محسساني اني عجوز
لأ طبعا حضرتك مش كبير خالص
طيب قوليلي معتصم
زي ما تحب يا معتصم اتفضل ده مواعيد انهارده وده الاوراق اللي هتراجعها قبل الاجتماع بتاع انهارده
خلصتي كل الحاجات ده؟
انا هنا من الساعه 7
طيب ممكن تعمليلي فنجان قهوه مضبوط
نعم؟؟؟؟؟؟؟؟؟؟؟؟؟؟
بعد اذنك يعني اصلي لسه مفطرتش
اوكيه ( وخرجت وهي متغاظه عشان هي سكرتيره مش شغاله هنا)
اتفضل
ميرسي,مش هتفطري معايا
لا انا فطرت عن اذنك
اتفضلي

ايه اللي زعلك في كده؟
هو انا الشغاله بتاعته؟
بس اي سكرتيره بتعمل كده لمديرها
يعني ايه؟
بصي يا شهد يا حبيبتي الوظيفه ده مليون بنت يتمنوها فلازم تحافظي عليها وبلاش الحساسيه بتاعتك ده
حاضر يا طنط
يلا اسيبك انا بقى عشان عندي شغل كتير
باي

تحت امر حضرتك
تعالي لو سمحتي
حالا

كتبتي كل حاجه؟
ايوه
طيب ممكن تاخدي راحه نص ساعه وترجعي تاني
انا لسه متعبتش
لا ده وقت الراحه بتاعك روحي كلي اي حاجه في البوفيه
وحضرتك مش هتاكل
لا انا ورايا شغل كتير
طب عن اذنك
اتفضلي ,وقعد يكمل شغله على الكومبيوتر
ايه يا جماعه مالكم ؟هو بيعاملني عادي خالص
اصل انا كان نفسي اشتغل معاه
وانا نفسي بس اتكلم معاه خمس دقايق
للدرجه ده؟
يا بنتي ده كل الموظفات هيموتوا عليه
ده عليه احلى عينين شفتهم في حياتي
مخدتش بالي
يا سلام معقول؟
انا من ساعة ما جيت وانا بشتغل
بجد؟
اه والله
انا بسمع انه جد في شغله بس معقوله للدرجه دي؟
ده مش بيحس بالوقت خالص
برده يا بختك
وربنا يكون في عونك
صباح الخير يا شهد
صباح الخير حضرتك جيت بدري؟
انا مروحتش اصلا انا نمت هنا
ليه؟
كان عندي شغل كتير عشان عندنا اجتماع مهم انهارده بالليل
عندنا؟
ايه يا شهد انا وانت مش انت سكرتيرتي ولا ايه؟
ايوه طبعا
طب يلا اتفضلي اعمليلنا اتنين نيسكافيه عشان نشربهم وبعد كده تخلصي معايا الاوراق اللي هنحتاجها بالليل

ايه مش عاجباكي الاغاني؟
ازاي ده جميله اوي وماما الله يرحمها كانت بتحب محمد فوزي اوي
هي مامتك اتوفت امتى؟
من 5شهور
الله يرحمها
سرحتي في ايه؟
لا ابدا ,هو انا المفروض البس ايه؟
بصي يا ستي ده اسمه عشاء عمل يعني تلبسي فستان سواريه بس مخك وتصرفاتك تكون سكرتيره
سواريه؟
ايه معندكيش؟
انا هروح اشتري فستان بعد ما حضرتك توصلني البيت
وليه التأخير يلا بينا
يلا بينا على فين؟
ايه يا شهد؟ هوديكي المحل اللي بتتعامل معاه اختي فيروز وهنشتريلك فستان
بس كده هعطل حضرتك
لا انا عايزك انهارده تكوني اشيك واحده عشان انت بتمثلي الشركه بتاعتنا ولا ايه؟
ممكن اتعرف عليكي؟؟؟؟؟؟؟
طبعا طبعا
ساكته ليه؟
لا ابدا بس حضرتك مش بتتكلم فقلت يمكن مشغول
ايوه انا فعلا بفكر في موضوع مهم
هو احنا هنقابل مين؟
غالبا اربع رجال اعمال ومساعدينهم والسكرتاريه بتاعتهم
ممكن اعرف المطلوب مني بالضبط؟
المطلوب منك يا ستي تكتبي كل اللي بيتقال وتاخدي بالك من الملاحظات المهمه
حاضر

بتضحك ليه؟
اصل شكلك جميل وانتي جد اوي كده
انا مش جد انا عاديه جدا
طيب يلا عشان قربنا نوصل

تسمحيلي بالرقصه ده؟
متأسفه جدا اصلي عندي صداع
طب تعالي معايا وانا هخليكي تخفي ومسكها من دراعها وشهد كانت هتعيط مش عارفه تتصرف ازاي لكن فجأه لقيت معتصم لف دراعه حواليها وقال لرامي:
معلش يا رامي بيه احنا مضطرين نمشي
اتفضل ,فرصه سعيده يا شهد

انا آسف
انت بتعتذر ليه؟
عشان جيتي معايا واتعرضتي لسخافة رامي
حصل خير
يعني مسامحاني
خلاص مفيش حاجه
طب يلا اضحكي وخلي عينيكي تلمع
عينيه تلمع؟؟
آه ما انت لما بتضحكي من قلبك عينيكي بتلمع
يا سلام
بجد والله
شكرا يا شهد,من فضلك مش عايز ازعاج انهارده
حاضر,عن اذن حضرتك

لا اتفضلي انت وهو باصص في اللاب توب بتاعه

خير يا طنط حضرتك مسافره؟
لا يا حبيبتي احنا مسافرين
مسافرين فين؟
هنسافر شرم الشيخ اسبوع
طب والشغل؟
ما هو سفر عشان الشغل عشان نسوق للقريه الجديده وهنعمل معرض كبير
طب حضرتك ده شغلك وانا هسافر ليه؟
عشان انت سكرتيرة معتصم ومعتصم هو اللي بلغني انك تسافري معايا
وهو هيكون هناك؟
طبعا , يلا حضري شنطتك عشان هنسافر الصبح بدري
حاضر

عجبتك الاوضه؟
اه جميله اوي
ده اول مره تيجي شرم؟
اه اول مره
وايه رأيك؟
اجمل مكان شوفته في حياتي
طب اعملي حسابك بالليل هفرجك على اجمل اماكن هنا
بجد؟
طبعا لازم تتعرفي على المكان عشان تعرفي تساعديني في المعرض
اوكيه
شهد
مساء الخير
اقدملك شهد السكرتيره بتاعتي , ده مايا مديرة العلاقات العامه في اكبر شركه تسويق عقاري منافسه لينا
اهلا وسهلا
هاي

مالك يا شهد؟
لا ابدا مفيش حاجه
في حاجه دايقتك؟
وايه يعني اللي ممكن يدايقني؟
مش عارف
صدقني مفيش حاجه خالص
طيب يلا بينا نتغدى مع احلام
اوكيه
تحبي تعملي ايه دلوقت؟
مش عارفه
طيب قومي معايا هوديكي مكان يجنن

بتبصلي ليه؟
تعرفي انك اجمل بنت شوفتها في حياتي
ياااااااه للدرجه ده؟
واكتر يا شهد تعرفي ايه اكتر حاجه شدتني ليكي ايه؟
ايه؟
ضحكة عينيكي
ليه؟
فيها لمعه غريبه بتخليني احب ابصلها

بتفكري في ايه؟
ولا حاجه
لا بجد
انت الفتره الي فاتت كنت بتعاملني بطريقه غريبه؟
بصي يا شهد انا كنت خايف اتعلق بيكي اكتر من كده
وبعدين؟
وبعدين اتلقت بيكي اكتر من كده بكتيييييييييييييير

انتي بريئه اوي
انا كبيره على فكره
يااااااااااه يا شهد مش عارف اعمل فيكي ايه؟
هههههه هتعمل ايه يعني؟
قومي عشان نرقص
صباح الخير يا مدام احلام
صباح الخير يا معتصم
صباح الخير يا شهد
صباح النور ( وكملت قراية الجرنال )
انت مخاصماني؟
لا طبعا ده حضرتك مديري
مديرك؟
مش حضرتك مديري برده؟
انتي بتكلميني كده ليه؟
مش انت عايز كده خلاص انا هعاملك زي ما انت عايز (وقامت عشان تتمشى فمعتصم قام وراها واحلام قعدت تضحك عليهم)
استني يا شهد
افندم اي خدمه
ارجوكي حاولي تفهميني
فهمني انت وانا هفهم
يا شهد انا بتشدلك بطريقه عمرها ما حصلت معايا قبل كده
وعشان كده بتعاملني كده ؟
يا شهد انا اكبر منك بكتير
والله انا مش حاسه انك عجوز
يا شهد انت سه معندكيش اي تجارب
تقصد ايه؟
انا خايف اظلمك لو اتقربتلك واتعلقتي بيه وفي الآخر طلعت مش الشخص المناسب ليكي
من فضلك متاخدش قرارات بالنيابه عني
يعني انت حاسه بحاجه من ناحيتي؟
انا متلخبطه واسلوبك مخليني مش بعرف افكر كويس
انا آسف ,.تسمحي نبدأ جديد
اوكيه
انا اسمي معتصم
وانا شهد سكرتيرة سيادتك
طيب يلا يا سكرتيرتي عشان نفطر وبعد كده اعلمك الغوص
بجد ؟ انت بتعرف؟
ده انا هخليكي تشوفي حاجات عمرك ما تتخيلي انها موجوده في الدنيا
طب يلا بينا

بصي يا شهد في الاول هننزل عمق بسيط عشان ده اول مره ليكي وخليكي جنبي
اوكيه

ها ايه رأيك؟
انا مش مصدقه ان بلدنا فيها جمال بالشكل ده
بلدنا فيها شواطئ تعتبر من اجمل الشواطئ في الدنيا وخصوصا شرم الشيخ تعرفي انا بكره هاخدك ونروح نركب القارب الزجاجي بجد تحفه تلاقي البحر كله تحتك بالوانه واسماكه شئ رائع.
احنا مش هنغطس تاني
كفايه كده انهارده وبكره هنكمل
وحشتيني
لحقت اوحشك
هتصدقيني لو قلتلك بتوحشيني وانتي معايا
انت بتبالغ اوي
بكره الايام هتثبتلك كل حاجه

حزر فزر انا مين؟
مش عارف بجد انتي مين؟
اخص عليك نسيت صوتي
بجد مش عارف

ايه يا شهد قومتي ليه؟
عشان اسيبك تفتكر براحتك
مش معقول كده يا شهد قبل ما تزعلي مني لازم تسمعيني
اسمع ايه؟ كفايه اللي شوفته
لا انت التفاهم معاكي صعب
انا التفاهم معايا صعب ولا انت اللي كل شويه الاقيك مع واحده شكل
تقصدي ايه؟
انت فاهم قصدي كويس
انتي بتجكمي عليه من غير ما تسمعيني
بص يا معتصم انا حاسه انك ليك علاقات كتير
انا؟؟؟؟؟؟؟؟؟؟
كل اللي شفته بيأكدلي الكلام ده
يا شهد ده مجرد واحده صاحبت اختي
وصاحبة اختك بتحضنك ليه؟
هي من عيله متحرره وكانت عايشه بره مصر
يعني لو واحد جه حضني وانا قاعده معاك مش هتضايق؟
اكيد هضايق بس هسمعك الاول وبعدين احكم
من فضلك رجعني القريه انا عايزه انام
اتفضلي اوصلك

مالك يا معتصم؟
لا مفيش حاجه
هتخبي عليه ده انا اعرفك من وانت طالب في الجامعه
شهد يا مدام احلام
مالها زعلتك؟
مش عارفين نتفاهم خالص وكل شويه حد فينا يزعل التاني
طب ما ده طبيعي عشان انتوا لسه بتتعرفوا على بعض
بس هي بتشك فيه
شك ولاغيره؟
مش عارف
لو غيره تبقى بتحبك ,اما لو شك يبقى مفيش ثقه
انا حاولت اديها وقت تعرفني اكتر بس مقدرتش ابعد عنها
بص يا معتصم شهد لسه صغيره ومررتش بأي تجارب قبل كده فلازم تصبر عليها
متشكر اوي يا مدام احلام انك فاهماني
انا لو كنت معرفكش كويس كان لايمكن اخليك تقرب من شهد ده بنتي اللي مخلفتهاش
انا فعلا حاسس انها متعلقه بيكي اوي
ده شهد اغلى انسانه في حياتي
وانا هحطها فعينيه
انا متأكده من كده

ها هديتي شويه؟
انا مكنتش متعصبه عشان اهدى
طب ممكن تسمعيني
اتفضل
انا بحبك يا شهد
ايه؟
بحبك انت الانسانه اللي مستني اقابلها طول عمري
يا ترى ايه شعورك من ناحيتي؟؟؟؟؟؟؟؟؟؟؟؟؟
انا اتعلقت بيك التره اللي فاتت وبفكر فيك كتير وببقى فرحانه لما اكون معاك بس خايفه تكون انت معجب بيه بس مش بتحبني
لا يا شهد انا متأكد من مشاعري ناحيتك بس واضح انك انت اللي مش متاكده من مشاعرك لسه , بس انا عايزك تسمحي اننا نقرب من بعض ويوم ما تقوليلي انك بتحبيني هيكون اسعد يوم في حياتي.......................
طيب تصبح على خير
احلمي بيه
انا مش بحلم,تصبح على خير

صباح الخير يا طنط
صباح الخير يا حبيبتي ,ايه اللي صحاكي بدري؟
عادي
اخبار معتصم ايه؟
كويس
ها حليتوا المشاكل اللي بينكوا ؟
بنحاول نفهم بعض لسه
بصي يا شهد معتصم انسان محترم واخلاقه ممتازه انا اعرفه من ساعة ما كان بيتدرب في الشركه وكان دايما قد المسؤوليه
بس انا خايفه من مشاعري ناحيته
خدي وقتك وفكري براحتك والقرار في الآخر ليكي لوحدك

صباح الخير
صباح الخير
صباح الخير
تحبي نعملي ايه انهارده يا شهد عقبال معاد المعرض بالليل؟
مش عارفه
ايه رأيك نركب بيتش باجي ؟
اوكيه

ايه يا شهد بتسوقي بسرعه ليه كده ممكن تقعي
ماتخافش عليه انا اتعلمت خلاص
معلش يا شهد خلي بالك
حاضر بس متكشرش كده
انا بخاف عليكي اوي
طب ما انا عارفه (وقعدوا يضحكوا وكملوا سواقه...........)
شهد انتي معزومه عندنا في البيت على العشا
بمناسبة ايه يا ترى؟
انا كلمتهم عنك وهما نفسهم يشوفوكي
طب مش المفروض اننا نتقابل برده احسن
اصل بابا تعبان ومش بيخرج كتير
طيب العشا الساعه كام؟
الساعه 8 هعدي عليكي
اوكيه

زي القمر يا شهد
متشكره,ممكن تكلمني شويه عن باباك واختك
بابا يا ستي راجل ابتدى من الصفر وكون الشركه ده واول ما انا كبرت ارتاح هو وانا مسكتها اما بقى فيروز اختي فهي خريجة الجامعه الامريكيه ودلوعة العيله و بحبها جدا جدا.
ربنا يخليكوا لبعض

اقدملك فيروز اختي , اقدملك شهد يا فيروز فتاة احلامي
تشرفنا
اهلا بيكي اتفضلوا ادخلوا

ايه الجمال ده كله
بابا ده هتكون خطيبتي انا مش عايز شقاوه
يا خساره لو كنت قابلتك من اربعين سنه
حضرتك لسه شباب يا انكل
يعني ممكن تتجوزي واحد في سن بابا؟؟؟؟؟؟؟؟؟؟؟
لو هيكون وسيم كده زي انكل موافقه طبعا (بس حست ان فيروز ابتدت تضايقها)
ههههههههه دمك خفيف موت

انت ساكنه فين؟
انا عايشه مع خالتي في المهندسين
امال فين باباكي ومامتك؟
اتوفوا
ومعندكيش قرايب خالص؟
لا عندي اخ اسمه هشام مهندس
وليه مش عايشه معاه؟
اصل خالتي وحيده وطلبت اني اعيش معاها
عندك عربيه نوعها ايه؟
للاسف لسه مشترتش عربيه
اما بتتحركي ازاي؟
بالتاكسيات
انتي بتحبي معتصم؟
لسه مش متأكده
طب هو بيحبك؟
هو قالي كده
طب خلي بالك عشان معتصم كل كام يوم بيقول لواحده انه بيحبها

ها اتصاحبتي انت وفيروز؟
اه دي لطيفه اوي
وايه رأيك في بابا؟
حنين اوي ربنا يخليهولك
قررت مشاعرك ايه من ناحيتي ولا لسه؟

متشكره على السهره الحلوه ده
تصبحي على خير يا شهد
بتعيطي ليه ؟ايه اللي حصل؟
مفيش حاجه اصل معتصم زعل مني
ليه؟

يا حبيبتي انا اكبر منك بكتير وهقولك على حاجه مهمه جدا الانسان بيقابل الحب الحقيقي مره واحده في حياته ولو ما تمسكش بيه هيفضل طول عمره منغير حب,ممكن تعجبي بشباب كتير ويعجب بيكي شباب اكتر لكن تقابلي انسان يحبك حب زي حب معتصم مش متهيألي هيتكرر تاني
بس اخته قالت.........
يعني معقوله انت مخدتيش بالك انها غيرانه على اخوها
غيرانه مني انا؟
فيروز ده مدلعه ومغروره واكيد مش عايزه واحده تشاركها حب اخوها وباباها
معقوله للدرجه ده؟
واكتر من كده
طب واعمل ايه عشان معتصم يعرف اني بحبه؟
اتصرفي زي ما قلبك يقولك واكيد هتعرفي ازاي توصليله حبك

الو
ايوه يا شهد
انت اتأخرت ليه؟
مش هقدر آجي انهارده
انت تعبان؟
شويه
طب ممكن اشوفك
تشوفيني؟
ايوه عايزه اكلمك في موضوع مهم
طب تحبي امتى وفين؟