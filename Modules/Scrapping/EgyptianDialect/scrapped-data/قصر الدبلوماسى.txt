٦٢ سنة ، سفير سابق
٥٦ سنة ، زوجة سامح
٢٨ سنة & اروى : ٢٤ سنة & اسر : ٢١ سنة (اولاد سامح)
٢٨ سنة ، ظابط شرطة بـ رتبة نقيب
٥٨ سنة ، ابو مالك ، مستشار
اروى هانم اصحى
صباح الخير فى ايه !!
صباح النور يا هانم
هو فى ايه تحت
ده البوليس جه عشان يحقق
بوليس !! وبيحقق !! هو ايه اللى حصل
سامح بيه صحى من النوم لقى الخزنة مفتوحة وكل اللى فيها مش موجود
فى حد حصله حاجة
لا يا هانم كلهم بخير
ماما فين
كلهم تحت ، وسامح بيه بعتنى اصحيكى عشان الظابط عايز يعمل استجاوب مع كل اللى فى البيت
اوكى روحى انتِ هغير وانزل
طيب بسرعه يا هانم عشان النيابة على وصول
قولت اوكى هغير هدومى وانزل
الخزنة مفتوحة بمفتاح مش مكسورة
ممكن يكون فتاح خزن
سامح بيه
افندم
حضرتك عارف المسروقات
اه طبعاً كان فيها ١٠ الاف دولار ومجوهرات خاصة بالمدام وبناتى واوراق
اوراق خاصة بايه
مش فاهم السؤال
مش حضرتك شغال فى وزارة الخارجية فى الوقت الحالى
مش شغال بمعنى الكلمة انا زى ما تقول مستشار ، يعنى بيحتاجونى فى شغل واستشارات
احنا عارفين الخدامات اللى قدمتها لـ البلد من قبل حتى ما تكون سفير
كلنا فى خدمة البلد يا حضرة الظابط
الخزنة كان فيها اى اوراق خاصة بـ الخارجية ؟
امم تقريباً ، كان فى اوراق المفروض اسلمها النهاردة
اوكى احنا هنستجوب كل اللى فى البيت سواء اهل البيت او الخدم
الكل فى انتظارك
رايحة فين
هروح اقابل صحابى
يا بنتى هتخرجى واحنا فى الظروف دى
ظروف ايه يا ماما
انتِ مش شايفة اى ظروف خالص ، يعنى اتسرقنا دى مش ظروف
ايوة يا بابا يعنى انا هقعد اعمل ايه مش البوليس جه وحقق وهيدوروا على اللى سرق
اخرجى يا اروى متوجعيش دماغنا
متنسيش تجى على الغدا
اكيد انا عارفة ان اهم حاجة ان العيلة كلها تتجمع على الغدا سلام (ومشيت)
هى فين العيلة دى
ليه بتقولى كده
مروة من ساعة ما مروة اتجوزت متلمناش على تربيزة واحدة
وكنتى زعلانه انى رافض الجوازة
انا مش زعلانه انك رفضت الجوازة انت ضغطت على البنت لحد ما خليتها تتجوز غصب عنا
عمرى ما هسامحها على اللى عملته فينا
انسى بقى يا سامح البنت مبسوطه ومرتاحة وكلها شهر وتجيب لنا عضو جديد فى العيلة
انا لسه زعلان منها
بتهيألى كفاية اوى انك محضرتش فرحها وسافرت المانيا من غير ما تسلم عليها
انتِ مش لسه من شوية كنتى زعلانه انها مش موجوده فى وسطنا
دى حاجة ودى حاجة
قفلى على الموضوع ده يا فاتن خلاص اللى حصل حصل ربنا يسعدها
يارب ، اه صحيح ايه حكاية الورق اللى كان فى الخزنة
الورق ده كان مهم جداً كنت المفروض اسلمه للخارجية النهاردة
يعنى فى حد قاصد يسرقه
مظنش السبب الرئيسى فى السرقة هى الفلوس والمجوهرات لان كان فى اوراق ملكية ،بس اللى سرق خد كل حاجة فى سكته
خير يارب يلاقوا اللى عمل كده
ان شاء الله
انا مش عارفة ليه انت واجع قلبك بالشغل انت مش خلاص يا حبيبي طلعت على المعاش
خدمة بلدى مش محتاجة سن يا فاتن ومش محتاجة انى اكون موظف او فى مركز معين
الولاد لو يعرفوا انت بتحب البلد دى ازاى مكنوش سافروا كل واحد فى حته اسر فى امريكا ومروة فى المانيا
اروى بس هى اللى بتحب تقعد هنا
اورى طلعالك خالص
طيب انا هروح اخلص شوية شغل عشان احتمال يحتجونى فى النيابة
اوكى يا حبيبي
يعنى اللى سرق جاى وعارف ان الخزنة فيها فلوس ومجوهرات
معرفش
طيب الظابط لما حقق قال ايه
اااااه من الظابط
ماله
ملاك يا بنتى نازل من السما ، انا مكنتش سامعه ولا شايفة اى حاجة غير سيادة النقيب مالك
هو اسمه مالك
اممم اسمه مالك وهو مالك قلبى من اول نظرة
انتِ هبلة يا اروى بتحبى واحد مشفتهوش الا مرة
انا اول مرة اعرف يعنى ايه الحب من اول نظرة
حب ايه يا بنتى ، انتِ مش كنتى بتقولى انا مبعترفش بالحب
يوووه بقى يا سمر سبيني افتكره بقى
يا بت فوقى بقى فى ايه ، بيتكم مسروق وانتِ بتتكلمى عن واحد ممكن متشوفهوش تانى
انا هعمل المستحيل عشان اشوفه تانى
والله انتِ اتجننتى
لو شوفتيه هتعذريني
افرضى كان مرتبط
مكنش فيه دبل فى ايده
انا بقول مرتبط يعنى بيحب مش لازم خطوبة او جواز
انتِ احبطتيني اسكتى بقى
طيب خليكي كده احلمى لحد ما تفوقى على الواقع
مالكيش دعوة
ايه يا حبيبي اللى اخرك كده
الشغل يا ماما غصب عنى
ربنا معاك
احنا قرينا الخبر فى الجرنال
هما لحقوا ينزلوه
اه امال ايه مش قصر السفير السابق
ده المانشيت اسمه سرقة قصر الدبلوماسى
والله وجع راس تحس ان اهل البيت نفسهم مش فارق معاهم
يعنى هيعملوا ايه يعنى يا حبيبي
مش عارف بس مكان كده فيه لامبالاة
مالكش دعوة انت بيهم شوف شغلك انت وخلاص
وانا فى ايدي حاجة غير انى اشوف شغلى
هجهزلك الغدا ماشى
ياريت يا ماما
مالك فيك ايه
القضايا اللى بتكون خاصة بـ ناس تقيلة فى البلد بتعملى وجع راس
وايه الفرق
الفرق انهم بيبقى لازم نوصل لنتيجة يعنى من الصعب نقيد القضية ضد مجهول حتى لو هو فعلاً مجهول
هو مش سامح الخولى ده سفير سابق
بس من الناس التقيلة اوى اللى خدمت البلد من قبل حتى ما يكون سفير وحالياً بيشتغل فى الخارجية
هو ايه اللى اتسرق من بيته
فلوس ودهب وشوية ورق
الغدا جاهز يا مالك
عن اذنك يا بابا هقوم اتغدى
قوم يا حبيبي بالهنا والشفا
مروة
ايوة يا ادم
مالك يا حبيبتى قاعدة سرحانه كده ليه
مفيش
لا فيكي حاجة
خزنة بابا اتسرقت النهاردة
مين سرقها ؟؟
منعرفش لسه بيحققوا
حد فيهم حصله حاجة
لا كلهم كويسين بس انا قلقانه
قلقانه من ايه
اللى توصل به الجرأة انه يقتحم القصر ويدخل اوضة المكتب ويفتح الخزنة ويسرق اللى فيها على مهله وبعدين يمسح بصاماته ممكن المرة الجاية يقتل حد فيهم
متبقيش سوداوية كده ان شاء الله خير
يا ادم الموضوع مش سهل ، نسيت السرقة اللى حصلت قبل كده
ماهو باباكى غلطان برضه ، ليه ميجبش فريق من اى شركه حراسات
ما فى body guards
body guards ايه يا مروة دول اجسام على الفاضى
احنا اتكلمنا مع بابا كتير فى الموضوع ده وهو رافض
طيب رافض ليه
بيقول مبحبش المنظرة
ربنا يستر بقى
ادم حبيبي ، ممكن اطلب منك طلب
اؤومريني يا حبيبتى
ممكن اسافر اشوفهم واطمن عليهم
دلوقتى ؟؟
اه
لا طبعاً
ليه
انتِ على وش ولاده
طيب وفيها ايه
انا عايزك تولدى هنا ولما تولدى ابقى روحي واقعدى معاهم زى مانتِ عايزة
وهتفرق ايه اولد هنا ولا هناك
عشان الجنسية
بابا هيزعل اوى لما يعرف ان اول حفيد له مش هيبقى مصرى
وخدنا ايه بقى من الجنسية المصرية
بغض النظر خدنا ايه ياريت لما تقابل بابا متقولش الكلام ده ماشى
انا مش عارف فعلاً انتوا متمسكين بيها كده ليه انتوا معشتوش فيها كتير
يا ادم كل واحد له انتمائته ووجهات نظره وللعلم بابا عاش فى مصر عمره كله ومسبهاش الا لما بقى سفير واضطر يعيش بره
ما علينا المهم دلوقتى انتِ تولدى وبعد الولادة سافرى
هتسافر معايا
على حسب شغلى
ربنا يسهل
انتِ مستنية حد
اه
مين
اصبرى شوية يا سمر لو سمحتى
طيب متقولى انك مستنية عماد
اخباركم ايه
الحمد لله
عملت ايه
طيب اخد نفسى واشرب حاجة
اخلص يا عماد
النقيب مالك فؤاد الشاذلى ٢٨ سنة ، ابوه المستشار فؤاد الشاذلى وامه الدكتورة شهيرة عبد الوهاب
اهااااا انتِ موصياه يجبلك قرار مالك
استنى انتِ يا سمر لو سمحتى كمل يا عماد
عنده اخين هو اوسطهم ، الاتنين متجوزين وهو لا خاطب ولا متجوز
طيب مرتبط !!
من الواضح ان مالك ده مبيعملش حاجة غير انه بيشتغل ووقت ما يحب يرفهه عن نفسه بيروح مع صحابه نادى ضباط الشرطه
يعنى مش مرتبط
مظنش بيروح شغله الصبح بيخلص يروح يتغدى مع اهله وينزل بعد المغرب مع شباب وبيكون نبطشى يوم الاحد
متشكرة اوى يا عماد
العفو يا اروى بس ممكن سؤال بس من غير ما اكون بتطفل عليك
عيب يا عماد الكلام ده احنا اصحاب من زمان خد راحتك
انتِ ناوية على ايه مع مالك ده
من غير لف ودوران انا مُعجبة بيه وكنت عايزة اقرب منه مش اكتر
بس اشمعنى هو
مش فاهمه السؤال
بصى انا لما سألت عليه عرفت عنه حاجات كتير
حاجات غير اللى انت قولتها
ايوة
ممكن اعرفها
زى انه جد جداً ، عملى زيادة عن اللزوم وطبيعة شغله فى المباحث بتخليه يشك فى اقرب الناس ليه حتى نفسه من الاخر كده مش اى حد يستحمله
امممم خلاص يا عماد ده مجرد اعجاب
المهم دى ورقة فيها كل حاجة عنه ، رقمه وعنوانه حتى مكان شغله
متشكرة اوى يا عماد مش عارفة اشكرك ازاى
العفو يا اروى بس خدى بالك ، يالا انا همشى
اوكى باى
انتِ ازاى تقولى لـ عماد انك معجبة بـ مالك وعايزة تقربى منه
وفيها ايه !!
مينفعش يا اروى الكلام ده انتِ فى مصر مش فى اوروبا
اولاً عماد ده صاحبنا من زمان اوى وبنحكى لبعض كل حاجة عادى جداً وثانياً اكيد عماد بالعقل كده فهم قصدى
براحتك بس خدى بالك بعد كده
اوكى متقلقيش
بس انتِ فعلاً هترتبطى بيه رغم اللى قاله عماد
انتِ يعنى شايفة المأذون قاعد جنبى
خلاص متتعصبيش
يعنى ايه يا افندم اتقيدت ضد مجهول
يا سامح بيه انتوا مش مساعدين معانا خالص
يعنى المفروض ان انا اعمل ايه مش دى مهمتكوا
انتوا مش شاكين فى حد ومحدش شاف السارق وهو داخل بيت ساعدتك ولا وهو خارج ومفيش بصامات حتى المجوهرات متباعتش لحد دلوقتى والفلوس متصرفتش يعنى هنوصله ازاى
السرقة دى لو اتقيدت ضد مجهول انا بيتى هيبقى مورستان اللى عايز يدخل هيدخل
حضرتك ممكن تجيب حراسة خاصة او تراقب القصر
انا مبحبش الشكليات دى
يا سيادة السفير دى مش شكليات انت شخصية عامه ومهمة وتعتبر ثورة قوميه للبلد
متبالغش يا سيادة اللوا
انا ده رأيي فى حضرتك جهودك محدش يقدر ينكرها وعشان انت عضو فعال ومفيد للبلد فـ اكيد حضرتك مستهدف او على الاقل القصر
ربنا يسهل انا هحاول الاقى حل للموضوع ده
ان شاء الله وياريت حضرتك تعذرنا بس اكيد مجرد ما السارق يبيع المجوهرات هنعرف نوصله متقلقش
شاكرين جهودكم معانا
العفو يا افندم ده واجبنا (وقفلوا)
مالك ؟
مفيش لسه صاحية من النوم
ما تجى نسافر سوا
لا يا بابا معلش مش عايزة
انتِ بقالك فترة متغيره
متغيره ازاى !!
مبتخرجيش كتير كعادتك وبتنامى اغلب وقتك وعلى طول سرحانه وبتتعصبى
مفيش حاجة يا بابا متقلقش ، هما وصلوا لفين فى القضيه
ضد مجهول كالعادة
يعنى معرفوش يوصلوا لـ اللى عمل كده
لا
ايه الحكاية يا بابا كل جريمة بتحصل فى القصر بتتقيد ضد مجهول
اللى بيعمل كده حد محترف يا اروى
المفروض مهما كان محترف ميكنش اكثر احترافيه من الشرطة
الناس دى بتعمل اللى عليها وزيادة ومش هيستفادوا حاجة لو اتقيدت ضد مجهول
بابا انت مش طلعت على المعاش سيبك بقى من الشغل اللى عامل لنا توتر واعداء لحضرتك
متقلقيش يا روءة ربنا هو الحامى ولو حصل حاجة الشرطه بتحاول
الناس دى بتهزر مبيشوفوش شغلهم كويس
ما علينا كويس انها جت على قد كده
كويس فعلاً (وقامت)
رايحه فين ؟
هروح اخد دش واكل اى حاجة ، هى ماما هترجع امتى ؟
لسه بدرى
اوكى
اسر هيجي من امريكا الاسبوع الجاى
يجي بالسلامه
اروى انتِ كويسة
اه عن اذنك يا بابا
مساء الخير
مساء النور
حضرتك كابتن مالك الشاذلى
كابتن !! ههههه اه انا
حضرتك مش فاكرنى
لا سورى مش واخد بالى
انا اروى سامح الخولى
اهاا بنت سيادة السفير
ايوة انا ، انا فكراك لما كنت بتحقق عندنا فى قضية سرقة الخزنة وافتكرتك هتعرفنى
معلش اعذريني انا يومها كنت مركز فى القضية اكتر من اى حاجة تانيه
ممكن اقعد مع حضرتك ولا فى مشكلة
لا مفيش مشكله اتفضلى
تشربى حاجة
ميرسي
هطلبلك نسكافيه معايا
اوكى
انت دايماً ساكت كده
لا عادى يعنى مبحبش اتكلم كتير
حاسة انى مضيقاك
اطلاقاً
هو انت ليه اضايقت لما قولتلك كابتن
لا انا مضايقتش ، مبحبش الكلمه دى
طيب اقولك ايه
مالك
تمام
وانتِ متعودة تجى هنا دايماً
لا ، انا كنت مستنية واحدة صاحبتى بس هى كلمتنى وقالت مش جاية
بس اشمعنى بتتقابلوا هنا
وايه المشكلة
يعنى غالباً البنات اللى زى حضرتك مبيجوش هنا
زى حضرتى ازاى ؟
اللى فى المستويات دى
انا مبحبش اتصنف انا بقعد فى المكان اللى برتاح فيه ولا يعنى كل اللى بيجوا هنا ظباط
مقصدش
امال
خلاص مفيش حاجة وعموماً ، منورة المكان
ده نورك
سمعت ان القضية اتقيدت ضد مجهول
للاسف
عادى اتعودنا على كده
اتعودتوا !! قصدك ايه
قصدى ان لما القصر اتسرق قبل كده برضه اتقيدت ضد مجهول
غريبة اوى ده معناه ان انتوا حياتكوا فى خطر
مظنش ، لان اللى بيعمل كده هدفه السرقة بيشوف شكل القصر من بره بيتأكد ان الخزن مليانه بقى فلوس ومجوهرات ، الناس بتتعامل مع القصر انه مغارة على بابا
طيب ليه مبتحبوش حراسة على القصر او تراقبوه
بابا قالى قبل كده انه مش عايز يعرض حياة حد للخطر
انا حاولت بقدر الامكان اعرف السارق بس للاسف موصلناش لحاجة خصوصاً ان مفيش حد من اهل البيت شافه
اه وكمان احنا مش شاكين فى حد
خير ان شاء الله
بس انتوا شغلكوا صعب اوى
كل مهنة لها درجة من الصعوبة وكل شخص له طاقة من التحمل وربنا بيدي كل واحد على قد طاقته
كلامك حلو اوى يا بخت مراتك بيك
ليه
عشان عندها زوج بيفكر بالطريقة دى
بس انا مش متجوز
ولا خاطب ؟
لا
ليه
دايماً بقول ان النصيب لسه مجاش
بس هل فى مواصفات معينه
اه فيه بس انا مبدورش عليها مستنى النصيب يجيبهالى
ربنا يسعدك
متشكر ، معلش يا انسة اروى انا مضطر امشى
طيب مش هشوفك تانى
نعم !!
قصدى اتمنى اشوفك تانى
ان شاء الله عن اذنك
طيب ممكن امم اه ........
فى ايه !!
ممكن رقم موبايلك
ليه ؟
انا اسفة لو ضايقتك
مضايقتنيش ولا حاجة انا بس استغربت
انا قصدى عشان لو ........
هاتى موبايلك اكتبلك الرقم
اتفضلخير يا ماما فى ايه
عندنا ضيوف
ضيوف مين
المستشار كمال البابلى ومراته وبنته معزومين عندنا على العشا
اهااااا مراته وبنته
ايوة مراته وبنته ، وكمان عبد الرحمن(٣٣ سنة،اخوه الكبير)اخوك وولاده ومراته هنا
اممم طيب انا هدخل اوضتى اغير هدومى
متتأخرش الناس بقالهم كتير مستنينك
هغير واجى يا ماما فى ايه
هجهز السفرة انا ومريم (مرات عبدالرحمن) عشان نتعشى
حاضر
انت لسه مغيرتش الناس عايزة تتعشى
دقيقتين وجاى
اخلص يالا
حاضر
وانت اخبار شغلك ايه يا مالك
تمام يا عمى عمال اتنقل من قضية لـ قضية
سمعت انك كنت ماسك قضية قصر السفير سامح الخولى
اه انا فعلاً كنت ماسكها
بس اتقيدت ضد مجهول
ليه كده معرفتوش توصلوا للسارق
لا ، لانه مسح بصاماته والسفير واهله مش شاكين فى حد والمشتبه فيهم طلعوا out
انا سمعت ان دى مش اول مرة يتعرض قصره للسرقة
القصر من بره شكله فخم جداً ومن جوه كمان واللى بيشوفه بيفتكره مغارة على بابا
مالك يا مالك
ايوة
ايه يا ابنى روحت فين
واضح انى سرحت
عمك كمال كان بيسألك ليه مفيش حراسة على القصر
مش عارف
هو مش المفروض انه سفير يعنى فيه حراسه خاصة على قصره
لا ده سفير سابق
طيب ليه لسه بيتقال عليه سفير
يا حبيبتى فى مصر بس الناس تسيب المنصب بس يفضل محتفظ باللقب
لا يا عبد الرحمن سامح الشاذلى من الناس المحترمه اللى خدمت البلد كتير راجل داخل على الـ ٧٠ ولسه برضه بيخدمها
اه فعلاً انا اسمع انه طول عمره راجل وطنى
انتوا هتقضوا السهرة كلها عن قصر السفير
اه صحيح احنا هناكل ولا هنتكلم
الاتنين (وبصت لـ مالك)
الاحسن اننا ناكل ونتكلم فى الحاجات دى بعد العشا
صح مالك بيتكلم صح
ايوة يا عم المُزة جاية لحد عندك تخطبك
مُزة !! يا راجل انت كبرت
حوش يا اخويا اللبن سايل على بوؤك ٢٨ سنة من ٣٣ سنة مش مسافة يعني
بس انا مش زيك
هى مُزة دى جريمة
ههههه لا بس مراتك جنبك
اه صح فكرتنى دى مريم ممكن تقتلنى
ههههه عشان كده خليك فى طبقك
طيب بجد بقى ايه رأيك فيها
مش عارف مش مركز معاها اوى
بتتكلموا فى ايه
خليكي فى طبقك يا حبيبتى
هههههههه
دى عينها هتطلع عليك
مش عارف يا عبوده حوار الجواز والارتباط ده مش لادد عليا
شكلك مقضيها
لا والله ابداً
مالك قال ناكل وبعدين نتكلم ومن ساعتها مش مبطل كلام مع عبد الرحمن
ههههههههه لا ده العادى بتاعنا
ربنا يخليكوا لبعض
هتفضلى تلعبى فى الطبق كتير ، (بزعيق) اروى
ايوة يا بابا فى حاجة
مالك فيكي ايه ما تاكلى
انا شبعت ممكن اقوم
انتِ مبتاكليش كويس ليه
انا كلت يا بابا وشبعت
ممكن اعرف فيكي ايه ولا هتخبى عليا
مفيش يا بابا
بتحبى !!
احب !! مش عارفة
مش عارفة ايه بالظبط
مش عارفة اذا كان اللى جوايا حب ولا ايه كل اللى اعرفه انى حزينة جداً لانى مش معاه
انا مش فاهم حاجة
انا مشدودة لشخص بس انا بالنسبه له ولا حاجة
ليه بتقولى كده
مش عارفة
وليه اصلاً تحبى من طرف واحد
ده مجرد اعجاب يا بابا
طيب تعالى نسافر
مش عايزة يا بابا
هنسافر المانيا عند مروة ، مش عايزة تشوفى عمر
بجد يا بابا !! انت هتسافر لـ مروة
اه هسافر اشوفها واشوف ابنها وانهى الخلاف اللى بينا ده
مروة هتفرح اوى يا بابا
متقوليلهاش حاجة خليها مفاجأة
حاضر
تمام جهزى نفسك بقى هنسافر على اخر الاسبوع
اوكى
انت على طول ساكت كده
عادى
اصلى من ساعة ما جيت هما وانا ملاحظة انك ساكت ولو اتكلمت كلامك قليل جداً
اتعلمت من شغلى انى اسمع اكتر ما اتكلم
يعنى انت مركز فى كل الحورات اللى دايرة حواليك
بالظبط كده
بس انت مغرور شوية صح ؟
مغرور !!!
انا شايفه كده
جايز
زعلت
وانا هزعل ليه
عشان قولت مغرور
انتِ كام سنة يا يمنى
٢١ سنة وبدرس صيدلة
ماشى يا ستى
ماشى ايه ؟
يالا يا يمنى عشان هنمشى
مانتوا قاعدين شوية لسه بدري
لا كفاية كده يدوب عشان يمنى عندها جامعه بكرة
ربنا معاكى يا يمنى
متشكرة يا طنط
ها بقى ايه رأيك
رأيي فى ايه ؟
فى العروسة يا بأف
والله كنت حاسس ان انتوا ناويين على نية سودا
وهى دى نية سودا
بغض النظر البنت معجبتنيش
ليه بقى ان شاء الله
ليه صحيح يا مالك البنت لذيذة وطيبة وشكلها معجبه بيك
انا ليا نظرة فى الشخص اللى قدامى
وايه نظرتك بقى يا عم الظبوطه
البنت دى تافهة عندها ٢١ سنة بس لسه سطحية بتبص للامور من بره
كل ده فى الساعتين اللى قعدوهم
دى من اول ما اتكلمت وانا فهمت شخصيتها
انت بتبالغ يا مالك على فكرة
يا اوڤر
والله مش مبالغه ولا اڤورة دى وحيدة ابوها ومتدلعه زيادة عن اللزوم ، وبعدين حسيت انها دايماً بتفكر فى منظرها ووضعها قدام الناس
خلاص يا جماعه هو كده عمل زى كل مرة
لو سمحتوا بلاش الطريقة دى تانى انا مش عايز اتجوز دلوقتى
امال هتتجوز امتى اخوك الاصغر منك اتجوز وخلف
هتجوز لما ابقى عايز اتجوز
خلاص يا بابا سيبوه براحته
عن اذنكم انا قايم انام عشان عندى شغل الصبح (وقام)
هو اخوك بيحب يا عبد الرحمن
والله يا امى ما اعرف
ربنا يهديه
امين يارب
انا مبسوطه اوى يا بابا انك جيت
ودى اهم حاجة عندى انك تبقى مبسوطه
يعنى خلاص مش زعلان منى
حتى لو كنت زعلان ، بعد ما شوفت عمر نسيت كل حاجة
فيه شبه منك صح
يا نصابه ده نسخه من آدم
هههههه والله ما بنصب فعلاً بحس انه فيه شبه منك
امال مامتك واختك فين
خرجوا راحوا يعملوا شوبينج
مفيش حتة نسافر فيها الا لما يقرفونا من كتر اللف
ربنا يخليك لينا يا بابا
ويخليكوا ليا
انتِ هتفضلى كده كتير
عارفة انا جيت هنا مخصوص عشان اهرب من حاجة معينه بس بتلاحقنى فى كل حته
مش فاهمه حاجة
ولا انا
مالك يا بنتى فيكي ايه
هو ممكن الواحد يحب حد من اول مرة يشوفه فيها من غير ما يعرف شخصيته او حياته عامله ازاى
ممكن تحصل لـ ١٠٪ من الناس يعنى بس الناس العاقلة عارفة ان مينفعش احب واحد لشكله وبس وانى لازم احبه بعد ما اعرفه كويس بجانب ان الناس العاقلة برضه عارفة انها مينفعش تحب من اول نظرة لانها ممكن متقابلش الشخص ده تانى
تقولى ايه بقى فى واحدة شافت واحد واتعلقت بيه من اول مرة وكمان دورت وراه وعرفت عنه كل حاجة
دى واحدة عاشقة بقى
طيب تقولى ايه لو عرفتى انها اختلقت الصدفة اللى تجمعهم ببعض وراحت اتكلمت معاه وفرضت نفسها عليه
مين ده يا اروى اللى عمل فيكي كده
واحد زى اى واحد بس ازاى وليه وصلت للمرحلة دى انا معرفش
ايه اللى حصل بالظبط
فاكرة يوم ما القصر اتسرق
اه
نزلت عشان الظابط كان عايز يعمل استجواب للكل مجرد ما نزلت وشوفته لقيت نفسى واقفه مكانى ببصله اوى مش شايفة ولا سامعه غيره
ليه يعنى كل ده ؟
صدقيني معرفش كل اللى اعرفه ان فى حاجة فى عيون مالك بتقولى قربى وحبيني ، بحس براحة وامان فى عيونه
ده انتِ دايبه على الاخر ، المهم كملى عملتى ايه
كلفت واحد صديق ليا يعنى يجيبلى كل حاجة عنه وعرفت انه بيقعد فى نادى الضباط كتير كنت كل يوم اروح اقف قدام النادى عشان اشوفه لحد ما تجرأت وروحت اتكلمت معاه
وبعدين
طلع مش فاكرنى او عامل مش فاكرنى وافتكرنى من الاسم ، فجأة يا مارو لقيت نفسى مش عارفة اسيطر على نظراتى ولا على كلامى
كملى
مفيش قعدنا نتكلم وكنت بطلع منه الكلمه بالعافيه وفى الاخر طلبت رقمه واديته رقمى
كلمك
لا مكلمنيش
وانتِ
لا مكلمتوش
اروى يا حبيبتى انتِ جايز تكونى حبيتى بجد من اول نظرة فعلاً بس هو لو مُهتم بيكي كان على الاقل اتصل
يعنى المفروض اعمل ايه
متعلقيش نفسك بـ حبال الحب الدايبة
انا جيت هنا عشان مروحش ابص عليه بس برضه مش قادرة عماله ادور على الاكونت بتاعه فى الفيس
اشغلى وقتك قضى اليوم كله خروج ورياضه لحد ما حيلك يتهد تروحى تنامى من غير تفكير حاولى تخلى دايماً حواليكي اشخاص كتير اصحاب وكده ، كل فترة سافرى مش لازم بره مصر كفاية بره القاهرة شرم الساحل الغردقة او السخنه كل فترة تروحى مكان مختلف ولو وصلت انك تروحى كل اسبوع روحى
تفتكرى هنساه
لازم تنسيه يا اروى قبل ما تعلقي نفسك بيه اكتر من كده ويبقى الوجع بزيادة
هحاول
ربنا معاكى يا قلبى
يارب
انت عازم مالك عشان تتكلم معاه برضه فى موضوع الجواز
مش هتكلم مباشرةٍ انا بس عايز استفسر منه ليه مش عايز يتجوز
يمكن بيحب واحدة تانيه
طيب ما يتجوزها
يمكن هى مبتحبوش او متجوزة او سابته
اتعقد يعنى
مش عارفة بس مش من الصح انكوا كل شوية تضغطوا عليه
انا هستفسر مجرد استفسار لكن مش هضغط عليه
باباك اللى قالك
لا انا اللى عندى فضول اعرف
شكله جه
هقوم افتحله وانتِ سلمى عليه واقعدى شوية وبعدين قومى باى حجة ماشى
اوكى ماشى
طيب هجبلكوا حاجة تشربوها
ياريت
فى ايه
مفيش حاجة
امال جايبنى هنا ليه
عادى بقالى كتير مشوفتكش
متصيعش عليا قولى عايز ايه
انت يا واد هتعمل شغل المباحث ده عليا
دى شغلتى يا بودة
طيب من الاخر كده انت مش عايز تتجوز ليه
ابوك اللى باعتك تتكلم معايا
لا والله انا قولت اطمن عليك جايز يبقى عندك مشكله كده ولا كده
ههههههه لا يا اخويا انا زى الحديد
طيب فى ايه
انا عايز احب
طيب وحد ماسك قلبك فى ايده ما تتنيل تحب وتخلصنا
انا لحد دلوقتى محبتش ولا واحدة ومش عايز اتجوز لمجرد انى اتجوز يعنى
طيب محبتش لحد دلوقتى ليه
عشان صعب اثق فى اى حد
يا مالك مينفعش تخلى شغلك يأثر على حياتك الشخصية
يا عبد الرحمن غصب عنى
يعنى لو انت شغلك فى الاداب ومتجوز ومسكت واحدة متجوزة فى قضية زنا هتشك فى مراتك
مش للدرجة دى
لا انت فعلاً وصلت للمرحلة دى
بس فى حوار كده لو ظبط هتجوز على طول
حوار ايه
هقولك عليه بعدين
لما نشوف
متقلقش والله انا تمام لا معقد ولا مريض هى بس مسألة وقت
ماشى يا حضرة الظبوطه ربنا معاك
لا بقى شوفوا نفسكم كده وتعالوا اتغدوا او اتعشوا معانا
هشوف ابو عبد الرحمن وربنا يسهل
ولازم مالك يجي معاكوا
دى مضمنهاش
لا طبعاً لازم يجي
ان شاء الله
طيب يا حبيبتى هقفل انا بقى عشان معطلكيش
مفيش تعطيل ولا حاجة وخلينا على اتصال
ان شاء الله (وقفلوا)
هاا يا ماما هيجوا
قالت ربنا يسهل
انتِ معزمتيش عليهم بضمير يا ماما
يا بنتى انتِ مش سمعانى وانا بكلمها وعماله ازن
طيب قالتلك ايه على مالك
يمنى يا حبيبتى اتقلى وامسكى نفسك شوية مينفعش كده وبعدين احنا لسه مش عارفين مالك عايز يرتبط بيكي ولا لا
انا معجبه بيه بس مش اكتر
مش عيزاكى تتعلقى بيه زياده عن اللزوم مش عارفين النصيب فين
حاضر يا ماما
انا بدعيلك والله ربنا يجعله من نصيبك بس احنا لسه مش عارفين
والله يا ماما ما بحبه مجرد اعجاب
ربنا يكتبلك اللى فيه الخير يا حبيبة ماما
سهير كلمتنى امبارح عيزانا نروح نتغدى او نتعشى عندهم
ماشى انا معنديش مانع شوفى مالك
متعرفش كلمتنى على ايه
اوعى تقولى كلمتك على مالك
مش بالظبط بس سألت عنه كتير وكمان قالت اكتر من مرة دى يمنى مش مبطله كلام عليه
والله البنت واهلها مفيش فيهم عيب بس هنعمل ايه يعنى فى مالك
مانت لازم تلاقيلك حل معاه
ابنك مش صغير وهو ادرى نفسه وبظروفه
اللى فى سنه اتجوزوا وخلفوا اتنين وتلاته كمان
الجواز مش بالعافية يا شهيرة
انا مقولتش نجوزه بالعافية بس على طالما مفيش حد معين فى دماغه يختار واحدة يتجوزها
دماغ مالك وطريقة تفكيره واسلوب حياته مش اى واحدة تستحمله يعنى لازم تكون البنت اللى يتجوزها تبقى بتحبه فعلاً مش مجرد انبهار بشخصيته او بالبدلة الميري
تفتكر فى واحدة هتستحمل مالك اصلاً
ادعيله انتِ بس
وانا بعمل حاجة غير انى ادعيلكوا
ربنا يتقبل ان شاء الله
انا مش عارفة انتِ جيبانى معاكى ليه
عشان يشك انها صدفة
يا سلام !! على فكرة انتِ مفضوحة اوى
سمر متستفذنيش
هو انهى واحد فى اللى قاعدين دول
اللى لابس تى شيرت ازرق
شكله عادى يعنى ميستاهلش كل ده
ده شكله عادى
اه طبعاً بالنسبة للشباب اللى بنشوفهم فى اوروبا واللى كانوا هيموتوا عليكي ميجيش فيهم حاجة
انا مش معجبة بـ مالك عشان شكله
امال
فى حاجة غريبة بـ تشدنى ليه بس معرفش ايه هى
طيب يا اختى
انتوا مزهقتوش
ما تيجوا نروح اى حتة تانيه
ايه رأيك يا مالك
لا روحوا انتوا انا هقعد هنا شوية
ليه يعنى
مستنى عبد الرحمن اخويا هيعدى عليا هنا
طيب نستنى معاك
لا ملهاش لزوم
طووويب هنمشى احنا
اوكى (ومشيوا)
اهو اصحابه مشيوا
اتقلى شوية يا اروى بلاش التسرع ده
انتِ شيفانى قومت حضنته
ده اللى ناقص
طيب ايه هيجي يكلمنى ولا ايه
مش هو عارف شكلك
المفروض
يبقى خلاص استنى
مش قادرة استنى
انتِ هبلة على فكرة
ليه
مكنتيش تبصيله ولا تبتسمى
اهى جت كده بقى
والله له حق يتقل عليكي عشان انتِ هبلة
طيب قوليلي اعمل ايه
بصى قومى كأنك قايمه رايحة اى حته ونشوف هو هيتصرف ازاى
اوكى
اروى
ايوه
عامله ايه
بخير وانت
تمام ، انا قولت اسلم بس
كويس ان صاحبتك جت ومعملتش زى المرة اللى فاتت
اهااا
هسيبك بقى عشان معطلكيش
لا لا لا مفيش تعطيل ولا حاجة خليك
لا استمتعى بوقتك
طيب ابقى اسأل
مانا سألت اهو
لا انت سلمت مش انت اللى لسه قايل كده
طيب ابقى اسألى انتِ كمان
يعنى لو كلمتك على الموبايل عادى ولا هعملك ازعاج
لا عادى لو احتجتى حاجة كلميني
اوكى
عن اذنك
ايه اللى حصل
انا قربت اتجنن
هبلة والله
انتِ لو حاسة باللى انا بحسه مكنتيش هتقولى كده
المهم يعنى اتفقتوا تتقابلوا تانى
لا بس اتفقنا نتكلم موبايل
طيب كويس ، بس متتصليش انتِ استنى لما هو يتصل
افرضى متصلش
متتصليش انتِ عشان ميقولش عليكي رخيصة
اسكتى بقى عشان متضيعيش فرحتى
طيب قومى نروح بقى
ماشى يالا (ومشيوا)
فاتن انا هسافر
فين
امريكا
ليه فى حاجة
هحضر مؤتمر هناك
طيب هروح معاك
هتسيبي اسر ومروة يعنى
بس برضه مش هسيبك تسافر لوحدك
متقلقيش هو اسبوع بالكتير
هتسافر امتى
بعد بكرة
تروح وتجى بالسلامه يا حبيبي
حمد الله على السلامه
الله يسلمك يا ماما
بقالى كتير مشوفتكيش بتضحكى كده
ايوة انا مبسوطه جداً جداً وعشان كده هطلع اوضتى وهنام قبل ما حد ينكد عليا
وانتِ حد بيقدر عليكي
تصبحوا على خير (وباستهم وطلعت اوضتها)
ههههههه بنتك بتحب
بجد
الفرحة اللى فى عيونها دى فرحة عاشق
ربنا يستر ومتعملش زى مروة
لا اروى اعقل من مروة بكتير
من يوم ما رجعت مصر مشوفتكيش مبسوطه كده
شوفت مالك النهاردة وهو اللى جه اتكلم معايا
هو اسمه مالك
هو انا مقولتلكيش اسمه
مش فاكرة بس مش مهم قوليلي حصل ايه
حكت لها اللى حصل
برضه انتِ اللى روحتيله
والنبى يا مروة انا عايزة انام مبسوطه (وشدت البطانيه عليها) طفى النور واقفلى وانتِ خارجة
ماشى بس هنتكلم تانى
تصبحى على خير
وانتِ بخير (وخرجت)
بقولك ايه
خير
فاكر قضية قصر السفير
اه مالها
السرقة حصلت بنفس الطريقة والاسلوب بتاع المرة الاولى
طيب وايه المشكلة
يعنى هما كل اللى بيسرقوا بيتبعوا نفس الطريقة
اللى هى ايه
اللى هى ينط السور وبعدين يدخل اوضة المكتب ويكسر الازاز ويفتح الخزنة
انا مش فاهم قصدك يا ياسر
اللى بيسرق عارف منين ان دى اوضة المكتب وعارف منين برضه ان الخزنة موجوده فى المكتب
بص يا ياسر القضية دى لازم تتقيد ضد مجهول
ليه
لدواعى امنيه خاصة بـ حياة السفير وعيلته
يعنى عشان نحميهم منقبضش على السارق
بالظبط كده
ازاى يعنى
دى اوامر اللى فوق يا ياسر واحنا مطلوب مننا ننفذه القضية خلاص اتقفلت بلاش نفتحها تانى
طيب ما تفهمنى
لما افهم انا الاول هبقى افهمك
تمام
مالك
فى ايه
شايف مين واقف عند عربيتك
............
مالك
فى ايه
شايف مين واقف عند عربيتك
............
مين دى
مش دى بنت السفير
السفير مين
يا ابنى اللى كنا بنتكلم عليهم من شوية دى بنته انا فاكر كويس
طيب تفتكر جاية هنا ليه
يمكن محتاجة مساعده ولا حاجة تعالى نشوفها
طيب روح انت
فى ايه يا جدع مالك تعالى نشوفها جايز يكون فى مشكله
انسة اروى الخولى صح
ايوة انا
اهلاً وسهلاً يا افندم اى خدمة نقدر نقدمها لحضرتك
انا جاية لـ مالك
طيب يا معلم هاخد انا تاكسى
لا استنى هوصلك
لا متشغلش بالك بيا اشوفك بكرة (ومشى)
خير فى ايه
هنقف نتكلم فى الشارع يعني
انتِ ليه جيتي هنا اصلاً
عايزة اتكلم معاك ومش لقياك من اخر مرة شوفتك فى نادى الضباط وانت مروحتش هناك تانى
كنت مشغول شوية
ولما كلمتك على موبايلك اكتر من مرة مردتش عليا ليه
ما قولت كنت مشغول
مشغول طول الوقت يعنى
يا مالك متحسسنيش انى رخيصة وبفرض نفسى عليك
شكراً اوى يا حضرة الظابط (ولسه هتمشى)
استنى ، احنا مش هينفع نتكلم هنا اركبى عربيتك وامشى ورايا
هروح فين
نقعد فى اى حتة
اوكى
انا جاية اقولك جملة واحدة بس
اتفضلى
.......................
انا بحبك اوى ومستعدة اعيش معاك تحت اى ظرف
هههه والله انتِ مجنونة
انا طول عمرى عاقلة انت اللى طلعت المجنونة اللى جوايا
طيب انا هطلع اغير هدومى واجى
بجد ؟
اه هنروح نقعد فى اى مكان ونتكلم سوا
هستناك
ربع ساعة ونازل
انت خارج ولا ايه
اه مشوار صغير كده
ايه قافل على حد تانى
ههههههه والله كنت بتكلم بجد
طيب خد بالك على نفسك
حاضر يا ماما
بصى بقى احنا هنتكلم بالعقل ، عايزين نركن العواطف على جنب شوية ممكن ؟
لا كلام تانى بس برضه يستند اللى العقل
اتكلم ؟
اممممممم
فى ايه ، ما تتكلم ؟
انتِ متأكده ان باباكى هيقبل بيا
وفى وجهة ليه يرفض ؟
متجاوبيش السؤال بـ سؤال ، متأكده ان باباكى موافق ؟
لا مش متأكده بس بابا بيحبنى اوى ومش هيرفضلى طلب
ماهو ممكن يرفض لانه بيحبك وبيخاف عليكي
وهو عشان بيحبنى وبيخاف عليا يرفض !!!
ايوة ، باباكى لما يجي يفكر فيا هيكون بره دايرة العواطف والمشاعر وهيبقى كل هدفه سعادتك وراحتك
طيب ما المفروض ان سعادتى وراحتى تكون مع الانسان اللى بحبه
ده بتفكير العواطف والقلب والمشاعر لكن بالعقل والمنطق وفى وجهة نظره سعادتك مع اللى يريحك مادياً ونفسياً ، وانا فى وجهة نظره مش هريح مادياً يعني مش هتعيشي فى نفس المستوى ونفسياً برضه مش هريحك نظراً لظروف شغلى
ان شاء الله خير ، الموضوع كله يتلخص فى جمله واحده
خير يا افندم !!
..................
انت مطلوب فى جهة أمنية
جهة امنية !! طيب وشغلى فى المباحث
هتسيبه انت مطلوب بالاسم يا مالك
اشمعنى انا يا افندم
انا مقدرش احدد السبب بس اكيد لـ كفائتك ، المفروض ان دى حاجة تفرحك مش تخليك تقلق
ممكن اعرف الجهة اللى انا مطلوب فيها
المخابرات العامة
المخابرات !!!!
ايه قلقان ؟!
خايف مكنش قد المسئولية دى
واكيد هما اختاروك عشان انت فى نظرهم قدها
تمام يا افندم
هتوحشنا والله يا مالك بس يارب تبقى مستريح فى مكانك الجديد
وهى المخابرات فيها راحة يا افندم
ربنا معاك ان شاء الله
متشكر يا افندم
بابا لو عرف انى اتغديت بره هيزعل اوى
مش فاهم ايه المشكلة
من مقدسات العائلة عندنا ان كلنا نكون متجمعين على الغدا والغدا مش اى حاجة تانيه
لو كنت اعرف مكنتش عزمتك على الغدا بس انا بصراحة حسيت انى عايز اتغدى معاكى
دى حاجة تسعدنى طبعاً بس انت مالك حاسه ان فيك حاجة
اناا تنقلت من شغلى
اتنقلت !! اتنقلت فين
جهة أمنية
يعنى فين !!
جهة امنية يا اروى ومتسأليش كتير
طيب دى حاجة حلوة ولا وحشة
مش عارف ادعيلي انتِ بس
مالك يا حبيبي فيك ايه
.....................
احنا مش هينفع نكمل مع بعض
ايه !!
انا اسف بس انا مش عايز اظلمك
مش عايز تظلمنى !!!
ايوة
ولما تركنى جنبك تلت شهور على اساس ان اصحاب وبعدين تقولى بحبك وتفرحنى وتعلقنى بيك وبعدها بكام يوم تكسر قلبي وتقولي مينفعش نكمل سوا ده مش ظلم
ايوة ظلم بس اخف بكتير من الظلم اللى هتتظلميه لو كملنا
طيب انا عايزة اعرف ليه ، عايزة اعرف السبب
انا حاسس انى مش قد مسئولية الارتباط دى ، حاسس انى مش هقدر اسعدك زى مانتِ متخيلة
هو احنا لحقنا
يا اروى متضغطيش عليا خلينا ننهى الارتباط ده لمصلحتك انتِ
متشكرة اوى يا حضرة الظابط ان حضرتك بتفكر فى مصلحتى وطالما ارتباطك بيا بيضغط عليك اوى كده اعتبره انتهى بس انا عمرى ما هسامحك
استنى يا اروى
خير يا ماما
مالك يا حبيبتى
مفيش ، حضرتك كنتى عايزة حاجة
اه عندى ليكي خبر حلو
خير
بابا وافق
وافق على ايه
وافق انه يقابل مالك وشكله كده كمان موافق انك تتجوزيه
اتجوزه !!
ايوة ، انتِ مش مبسوطه ولا ايه انا كنت فاكرة انك هتطيري من الفرحة
الله الله مالك يا اروى فيكي ايه يا حبيبتى
مالك سابنى يا ماما مش عايز يكمل معايا
طمنى على اروى يا سامح فى جديد
............................
كل اللى يجيبه ربنا خير
شكلك ميطمنش يا سامح فى ايه
لقيوا بنت مواصفاتها قريبة لـ اروى على طريق اسكندرية على بعد ١٠ كيلو من المكان اللى سابت فيه العربية
يعنى ممكن تبقى اروى !!
يارب ما تبقى ما اروى
ليه يا بابا
عشان البنت اللى لقيوها جثة
جثة !!! (ووقعت من طولها)
اروى ماتت يا سامح اروى خلاص راحت منى
اهدى يا ماماا ن شاء الله مش هتطلع هى
بيقولك نفس مواصفاتها
بدل مانتِ عماله تعيطي وتندبى قومى ادعيلها انها تطلع مش هى
حضراتكم اهلها
ايوة
مسموح بدخول شخص واحد قريب من الدرجة الاولى
انا مش هقدر ادخل يا سامح مش هقدر اشوفها
هدخل انا يا دكتور انا ابوها
اوكى اتفضل معايا
يااارب ما تطلع هى يارب
ان شاء الله يا ماما مش هتطلع هى متقلقيش
انا عمرى ما هسامح ابوكى على اللى عمله معاها
يا طنط مينفعش تقولى كده قدام عمو اكيد هو حزين زى حضرتك بالظبك
خير يا بابا هى ولا مش هى
مش هى مش اروى اطمنى يا فاتن (وخدها فى حضنه)
احمدك يارب
مالك يا بنتى فى ايه !!
.......................
مالك
ماله مالك !!
مالك اهو اهو يا مروة اللى جاى علينا ده
هو ده بقى مالك اخيراً شوفته
شكلى حلو شكلى حلو يا مروة
يا بت اتقلى
ايوة مانا هتقل قوليلي بس قبل ما يوصل شكلى حلو شعرى ولبسى حلوين
اهاا زى القمر بطلى جنان بقى
مساء الخير
مساء النور اهلاً
اذيك يا اروى
كويسة
انا مروة اخت اروى الكبيرة
اهلاً وسهلاً وانا مالك
اهلاً وسهلاً نورت عن اذنكم انا  (ومشيت)
حمد الله على السلامه
شكراً
وحشتيني
عايز ايه يا مالك !! جاى هنا ليه
جاى اعتذرلك عن اى حاجة وحشة حصلت فى حقك منى سواء بالقول او بالفعل ، جاى اقولك انى بحبك ومقدرش اعيش من غيرك
وهتجى بعد يومين تقولى سورى مش هينفع نكمل سوا صح ، بص يا مالك انا مش هـ ........
تتجوزيني ؟
ايه ؟
تتـجـوزيـنـى
بحبك اوى يا مالك
يعنى موافقة تتجوزيني
طبعاً موافقة
طيب انا عايز اقابل باباكى
دلوقتى
ايوة طبعاً دلوقتى انا معنديش استعداد اضيع وقت من غيرك تانى يالا (ومسكها من ايدها ومشى كام خطوة)
استنى بس يا مالك
فى ايه
انا عايزة استفسر ليه عملت كده وليه دلوقتى راجعلى
عايزة تقولى ايه ومترددة خايفة
لا انا لا مترددة ولا خايفة
طيب قولى في ايه
.......................
طيب مستعد لكلامى
فى ايه يا اروى ما تتكلمى
غمض عينك
يووه بقى انتِ فاضية شكلك انا عندى شغل
استنى بس خدنى على قد عقلى وغمض
اهو يا ستى
ايه ده
مفهمتش
بحاول
انا حامل
ايه !! حامل
اه فى شهرين الا اسبوع
يعنى من اول جوازنا
اه ، الف مبروك يا حبيبي (وحضنته)
مبروك لينا احنا الاتنين يا حبيبتى ربنا يكملك على خير
مالك يا مالك حاسه انك مش مبسوط
لا يا قلبى انا مبسوط جداً بس انتِ عارفة ردود افعالى يعنى بتكون معقوله
يعنى بجد مبسوط
اكيد يعنى مبسوط مش هجيب بيبي من احلى واحن واحدة فى الدنيا كلها
ربنا يخليك ليا يا حبيبي يالا بقى عشان متتأخرش على شغلك
اوكى يا روحى اشوفك على الغدا (ومشى)
اهلاً بالعريس
خير يا افندم حضرتك طلبتنى
فين التقرير بتاع الراجل الامريكي
يا افندم حضرتك طلبت منى التقرير ده من يومين وانا لسه شغال فيه
انت مش شايف شغلك كويس يا حضرة الظابط
يا افندم مالوش لازمة الكلام ده انا بعمل اللى بقدر عليه والمطلوب منى
مفيش حاجة اسمها بعمل اللى اقدر عليه انت بتشتغل فى اخطر واهم جهاز امنى فى البلد يعنى تعمل شغلك مظبوط وتفوق لنفسك بدل ما تلاقى نفسك سايب الخدمه احنا هنا مبنهزرش
ايه ده !!
..........................
مش عارف ايه ده يا مالك دى جثة
ده موسى مين اللى قتله ؟
معرفش اسألى حضرة الظابط مين اللى دبحه بالمنظر ده
وانا هعرف منين
لما يبقى مجوز بنتى لـ ظابط وعايش معانا هنا ورغم كده يحصل جريمة قتل ده يبقى اسمه ايه
حضرتك مجوز بنتك لـ ظابط شرطة مش لـ كلب حراسة ليلي يحرس بيت حضرتك من السرقة والقتل
ايوة يا بابا هو مالك ذنبه ايه
يا جماعه مش وقته الكلام ده دلوقتى فى جثة قتيل فى البيت نتصرف فيها ازاى
محدش يلمس اى حاجة وانا هكلم قوة حد يبعتلنا قوة  من المباحث
اسمك وسنك وعنوانك
شوقى عبد الستار ، ٣٥ سنة ، من المنوفيه بس عايش هنا فى القصر
انت كنت قاعد مع القتيل فى نفس الاوضة صح
اه انا وهو فى اوضة واحدة من ساعة ماهو جه
انت بتشتغل ايه وهو كان بيشتغل ايه
انا سواق يا سعات البيه وهو كان سفرجى
تفتكر اتقتل ليه
وانا هعرف منين يا باشا بس هو كان له حاجات غريبة كده
حاجات غريبة زى ايه ؟
كان بيتسحب بالليل كتير وكمان كان بيكلم المحمول كتير
وكان بيكلم مين
وانا هعرف منين يا سعات البيه
بعد اذنك يا افندم اسمحلى اتدخل
طبعاً يا مالك بيه اتفضل
بص يا شوقى عيونا بنقدر نقفلها عشان منشوفش لكن ودانا مفتوحه دايماً و غصب عننا بنسمع اللى بيحصل حوالينا
كنت عايز اقولك انى خلاص هقفل القضية
وصلتوا للقاتل
اممم يعنى
مين ؟
كالعادة ضد مجهول
ضد مجهول !!
للاسف مفيش اى ادله على اى حد ولازم نقفل القضية
خلاص تمام متشكر جداً
العفو (وقفلوا)
فى ايه
القضية اتقيدت ضد مجهول
ايه ده ليه كده
كملى اللى كنتى بتحكيه
صديق ليا من ست سنين ومفيش بينا اى حاجة الا الصداقة
قابلتيه فى المرتين ليه
ده كان عايز يهاجر امريكا وعايزنى اساعده وانا بالفعل ساعدته
امال ليه كنتى بتقوليله مش هينفع فى الموبايل
اصل اممم عشان ........... (وسكتت)
اتكلمى يا اروى ومتكدبيش
انا بديله فلوس
بتديله ايه !!!!! فلوس ليه
هو مبيشتغلش ومالوش حد فى القاهرة ومقاطع اهله من فترة وانا كنت بساعده
يعنى كان بيستغلك !! فلوس وبتديله ، هجرة وهتساعديه ، ايه الرابط القوى اللى بينكم لدرجة انك تعمليله كل ده
والله يا مالك مفيش بينا اكتر من الصداقة
انتِ تعرفى ايه عن الواد ده
اسمه عماد الشربيني وخريج تجارة القاهرة
بيشتغل ايه
كان بيشتغل محاسب وبعدين ساب الشغل
هو اصلاً من اسكندرية صح ؟
اه صح بس هو عايش هنا من زمان
عايش مع مين
بيقول مع عمته وماتت من حوالى اربع سنين
ومقاطع اهله ليه
معرفش
تعرفى بقى ان عماد بتاعك ده اخو ادم جوز مروة اختك
ايه !! انت بتقول ايه
اللى سمعتيه ادم وعماد اخوات من نفس الاب
الو
ايوة يا بابا انا مالك
خير يا مالك فى ايه
الحقنى يا بابا
فى ايه يا ابنى سيبت ركبى
اروى يا بابا اروى بكلمها ومبتردش عليا
تعالى يا شهيرة كلمى مالك
فى ايه يا مالك
اروى يا ماما اغمى عليها وعرقانه من كل حتة حاولت افوقها مفاقتش
فى نزيف ولا حاجة
مش عارف بتهيألى لا
طالما مفيش نزيف اطمن كده الجنين محصلوش حاجة
ما يولع الجنين يا ماما المهم اروى مالها
طيب خدها على اقرب مستشفى واحنا هنجيلك
ماشى هكلمكوا اقولكوا احنا فين
ماشى احنا هنلبس ونستنى مكالمتك (وقفلوا)
فى ايه يا شهيرة
الظاهر ان اروى تعبانه شوية هو هيوديها المستشفى واحنا هنحلقه
طيب يالا نلبس
خير يا دكتور
محاولة انتحار بس احنا لحقناها
انتحار !!!
اه هى خدت كمية كبيرة من البرشام مضاد حيوي تحديداً وهو اللى ادى للحالة دى
طيب وهى عامله ايه دلوقتى
لا احسن الحمد لله
والجنين ؟
مبدأياً الجنين كويس بس لما تبقى احسن هننقلها اوضة الاشعه وهنعملها سونار 3D عشان نطمن اكتر
الو
اروى الخولى ؟
ايوة انا مين ؟
انا النقيب ياسر الحمصانى
ياسر !! خير فى ايه ومتصل فى وقت زى ده ليه
مالك
مات !!
انتِ عرفتى منين !!
هو مات فعلاً !!
اتقتل اتضرب عليه نار وللاسف .......
اوكى يا ياسر والجثة فين
فى المشرحة واكيد هيطلبوكى عشان يحققوا معاكى
يحققوا معايا !! ليه هو انا مشكوك فيا
مش بالظبط بس اكيد هيسألوكى شاكه في مين وحاجات من دى
تمام
البقاء لله يا اروى
خير يا سامح مين كان بيتصل
لا حول ولا قوة الا بالله
فى ايه يا سامح خضتنى
مالك
ماله مالك
اتقتل
اتـ ايه !!! اتقتل !! اتقتل ازاى ومين قتله
بيقولوا مجهول ضرب عليه نار
يعنى كان فى مواجهة معاهم ولا ايه بالظبط
لا ده كان راجع على هنا اتقتل غدر
لا اله الا الله ، ربنا يرحمك يا مالك ربنا يرحمك يا ابنى
المشكلة دلوقتى هنقول الخبر ده لـ اروى ازاى
انا مش عارفة البنت ممكن تروح فيها او تنتحر تانى
انا من رأيي نستنى الصبح تكون مروة وصلت ونقولها عشان نكون كلنا حواليها
ماشى طيب واهله عرفوا
خير يا مدام اروى طلبتى تقابليني
انا جاية اقول السر اللى مالك الله يرحمه عايزنى اعترف بيه
ايه هو
باختصار انا عارفة القاتل
مين ؟
............................
القاتل يبقى يبقى امم
يبقى مين
يبقى سامح الخولى
سامح الخولى مين !! والد حضرتك
ايوة هو
ايه اللى انتِ بتقوليه ده
هو ده السر اللى مالك قالى عليه
قالك ان والدك عايز يقتله
مش بالظبط
ايه ادلتك
انا مش هتكلم الا قدام العميد محمد السيوفى
طيب هكلمه
انا اتصلت بيه وهو زمانه على وصول
خير يا جماعه فى ايه
اروى هانم بتقول ان قاتل مالك يبقى سامح الخولى
ابوكى
حضرتك عارف ومتأكد ان مفيش حد غيره قتله
هى بتقول ان معاها دليل مش هتقوله الا قدام سعادتك
اتفضلى
من حوالى شهر مالك خدنى عند اهله روحنا اتعشينا عندهم ونزلنا من عندهم متأخر بالنسبة لـ مالك ، مالك غير اتجاهنا لـ القصر وراح بيا على كافيه على النيل قالى انه عايز يحكيلى حاجة مهمة
خير يا حبيبي
مبدئياً الكلام اللى هقولهولك دلوقتى مفهوش حاجة كدب وكله كلام مؤكد
اللى هو انا مش فاهمه حاجة
الحقيني يا ماما
فى ايه يا مروة
الحقى اروى
خير يا دكتور فى ايه
حالتها خطيرة جداً احنا مضطرين نولدها
بس دى لسه فى السابع
وجود الجنين فى رحمها هيسببلها خطورة على حياته مضطرين ننزل الجنين وهيفضل فى الحضانه
طيب لو ولدت قيصري فيه خطورة على حياتها
انا مش هكدب عليكوا الخطورة موجوده فى كل الاحوال ادعولها عن اذنكم
اختك هتروح منى
متقوليش كده يا ماما ان شاء الله ربنا هيقومها بالسلامه
الله يسامحك يا سامح على اللى عملته فينا دمرتنا كلنا وبوظت حياتنا منك لله
متدعيش على بابا يا ماما
انا بدعيله ان ربنا يسامحه بس انا مش مسمحاه على اللى علمه فينا ده
انتِ ازاى يا ماما السنين دى كلها مخدتيش بالك
اخد بالى من ايه !! دى اخر كنت اتوقعها
انا لحد دلوقتى مش قادرة اصدق ولا اقتنع
ابوكى خدعنا كلنا حتى مالك الله يرحمه وافق على جوازه من اختك عشان يكون تحت عينه
طيب يا ماما احنا ايه وضعنا دلوقتى
انتِ هترجعى على المانيا مع ابنك وجوزك ولما اروى تقوم بالسلامه هاخدها ونسافر امريكا
يعنى احنا مش هنرجع مصر تانى
ملناش مكان فيها يا مروة لو عيشنا هنا هنعيش بـ فضيحة
يعنى هى مش بلدنا
والله مانا عارفة حاجة ، اختك بس تقوم بالسلامه وبعدين نبقى نشوف
ربنا يقومها بالسلامه
امين يارب
انا مش قادر اصدق ازاى مالك يعمل فى نفسه كده
وهو كان عمل ايه ؟
اختار عش الدبابير وراحله بـ رجليه وعاش فى وسط الدبابير
كان فين عقله قبل ما ياخد خطوة زى دى ويتجوز اروى وهو عارف مين ابوها
مالك كان عارف بيعمل ايه وكل خطوة خطاها فى الموضوع ده كانت مدروسة
ولحظة الغدر بيه كانت مدروسة برضه
المفروض
يعنى ايه !! يعنى هما كانوا عارفين ان مالك هيتقتل وسابوه يتقتل
او مالك متقتلش اصلاً
يعنى ابنى ممكن يكون عايش
انا مش متأكد ده مجرد شك
بابا انت عارف حاجة
انا عارف حاجات كتير
تعرف حاجة عن موت مالك !! رد عليا
معرفش بس شاكك انه مامتش وان دى خطة من المخابرات
وايه علاقة مالك بـ المخابرات
مالك ضابط فى المخابرات
يعنى ابنى عايش ؟
انا مش عايزكوا تحطوا امل اوى كده انا معنديش اى حاجة تأكدلى الكلام ده
بابا حضرتك قولت انك شوفت جثة مالك وقولتلى ان الجثة دى جثة مالك صح
صح
والوش كان وشه صح ؟
ايوة فعلاً الجثة اللى شوفتها فى المشرحة هو مالك فعلاً شكله وجسمه
امال ليه شاكك انه لسه عايش طالما شوفت جثته بنفسك
ايوة ومين اللى اتدفن ده واتعمله جنازة عسكريه !!
اللى خلانى اشك ان ضابط زى مالك وماسك قضية مهمة زى دى اكيد متأمن ومتأهب لـ اى حركة غدر يعنى المفروض يكون لابس قميص واقى ضد الرصاص او على الاقل فى شخص تانى بيأمنه
انت لازم تتأكد من الكلام ده انا مش هفضل عايشة كده مش عارفة ابنى عايش ولا ميت
صح يا بابا المفروض لو مالك عايش يكون ظهر لان خلاص سامح الخولى اتقبض عليه وزمانه متروق فى امن الدولة
هتأكد
مساء الخير ، العميد محمد السيوفى معايا
ايوة انا حضرتك مين
انا المستشار فؤاد الشاذلى والد مالك
اهلاً يا افندم
معلش لو بتصل وحضرتك متعرفنيش بس انا مالك كان مديني رقم لحضرتك
لا لا عادى مفيش مشكله ، انا كنت فى جنازة مالك وجيت سلمت على حضرتك
ينفع اقابل سيادتك النهاردة
خير ؟
حاجة مهمة ومتنفعش فى التليفون
اجى لحضرتك فين ؟
حضرتك فين وانا هجيلك
انا فى نادى ضباط الشرطه
انا جاى لسيادتك
فى انتظار حضرتك (وقفلوا)
انا هدخل البس يا عبد الرحمن وانت كمان البس عشان توصلنى
فين ؟
هروح اقابل العميد محمد رئيس مالك فى الشغل وهعرف من الحقيقة كلها
يارب يطلع عايش
يارب (ودخلوا يلبسوا)
خير يا دكتور
مبروك جابت ولد
هى عامله ايه
هى نوعاً ما كويسة
يعنى ايه نوعاً ما ؟
حصلها نزيف واحنا لحقناها الحمد لله ولما جبتوها كان السكر عالى مش عارفين لسه ده سكر عرضى ولا مرضى
وهنعرف ازاى
تفوق بس ونعملها تحليل
والبيبى اخباره ايه
نومه غير مكتمل وهيفضل فى الحضانة
عايزين نشوفها ينفع
ساعه كده تكون فاقت من البنج واتنقلت اوضتها
طيب نقدر نشوف الولد
اه طبعاً هو موجود فى الحضانه
متشكرين يا دكتور
العفو ، اه ياريت حد ينزل الحسابات تحت عن اذنكم
انا نسيت انا معاييش فلوس وكل الـ كريدت كاردز بتاعتنا موقوفه
انا معايا الكريدت كاردت بتاعة آدم هسحب منها متقلقيش يا ماما
ربنا يخليكوا ليا بس هو آدم فين
فى اسكندرية وهيرجع على بالليل
طيب والفلوس
يا ماما الكريدت كارد معايا متقلقيش هو معاه اتنين وسابلى واحدة
ربنا يخليكوا لبعض تعالى نشوف البيبي وبعدين انزلى الحسابات
ماشى
اروى حبيبتى حمد الله على سلامتك
انا حصلى ايه
انتِ اتكتبلك عمر جديد يا اروى
عمر الشقى بقى
الف حمد الله على سلامتك يا روءة
الله يسلمكوا
ايه ده انا ولدت
انتِ مش عارفة انك ولدتى
ابنى فين !!
متقلقيش يا حبيبة ماما انتِ ولدتى وابنك فى الحضانه عشان نموه ناقص
يعنى هو كويس
ايوة يا اروى متقلقيش احنا شوفناه
اتارى الممرضة عماله تقولى حمد الله على سلامتكوا
عشان كنتى فى البنج لسه فـ مركزتيش
نوعه
ولد يا حبيبتى
عايزه اشوفه
مش هينفع
ليه
ابنك مولود فى السابع وناقص نمو وهيفضل فى الحضانه شوية مش هينفع يجيبهولك
طيب اروحله انا
يا حبيبتى انتِ والدة قيصري يعنى فى جرح وخياطه اصبرى يومين بس وبعدين هتشوفيه
لا مش هقدر اصبر
طيب استنى لما الدكتور يمر عليكي ونسأله
ماشى
العميد محمد السيوفى صح
اه انا اتفضل
اسف على القلق والازعاج ده
لا لا مفيش اى ازعاج او قلق بس خير كان فى ايه
مالك ابنى الله يرحمه من يوم ما كبر وهو مبيخبيش عليا حاجة وعلى غير المعتاد فى جهاز المخابرات مالك كان بيحكيلي حاجات خاصة بـ شغله
تمام
وكان حاكيلي عن قصة سامح الخولى وان عيونكم عليه وتفاصيل القصة كلها وحتى لما جه يتجوز بنته خد رأيي واقنعته
تمام جداً
مالك عايش صح ؟
ده سؤال ولا من ضمن المعلومات اللى حضرتك تعرفها
سؤال ؟
صدقنى كل اللى اعرفه ان مالك توفى واتدفن
يعنى دى مش خطة من المخابرات لـ حماية مالك
احنا بالفعل كنا وضعنا خطة لـ اختفاء مالك عن العيون والساحة لان عرفنا ان حياته فى خطر لكن ملحقناش ننفذها قضاء ربنا كان فوق كل شئ
مالك كان قالى ان انتوا مأمنينه
اظن انه كان بيطمنك
ياريت تقولى الحقيقة انا ستر وغطا على ابنى وعليكوا ، مالك عايش وانتوا مخبينه صح ؟
كان نفسى يكون عايش بس وحياة ولادى مالك مات واتدفن ، حضرتك شوفت جثته فى المشرحة ودفنته بنفسك
كان عندى امل انه لسه عايش
وانا كان نفسي يكون عايش بس حتى لو احنا حاطين خطة فالهدف خلاص تحت سيطرتنا اكيد كان مالك زمانه ظهر تانى من زمان
ربنا يرحمه يارب
امين يارب
عندى كذا استفسار كـ نوع من انواع الفضول ممكن
اكيد اتفضل
هو الجاسوس مستنى بلاغ عشان يتقبض عليه !!
لا طبعاً
امال ليه مالك كان مصمم ان لو حصله حاجة اروى لازم تبلغ
الخطة الموضوعه ان سامح الخولى يفضل يغلط ويغلط ويغلط لحد ما نعرف ايه الخطة الاكبر اللى مفروض ينفذها فى مصر ، بناءاً على كده فى ارواح كتير وقعت ومالك الله يرحمه كان شايف ان ده غلط وان بحر الدم لازم يقف ، قصة سامح محدش يعرف بيها الا كام ضابط فى المخابرات وطول ما الموضوع بينا سامح هيفضل حر لكن لو فى بلاغ رسمى اتقدم لـ المباحث اللى هى متعرفش حقيقة سامح الخولى هنضطر نفتح كل القضايا
طيب واحد بـ ذكاءه ايه يخليه يجوز بنته لـ ضابط شرطه
سامح الخولى فى الاول رفض جواز مالك واروى بس لما فكر فيها اكتشف انها فرصه كويسة ان يجيب ضابط شرطه عنده فى البيت على امل انه لما يتجسس عليه يطلع بـ اخبار او افكار واهو برضه يبقى كارت ضغط على الداخلية
وايه تهمه ؟
الخيانة العظمى والتخابر مع دول اجنبية واغتيال بعض الشخصيات المصرية منهم مالك طبعاً بس هو طبعاً شايف ان بطل ودى كلها اعمال بطولية
سبحان الله القدر اختار مالك من بين كل الضباط
كلنا حياتنا فى خطر يا سيادة المستشار بس كل واحد وعمره وللعلم انا لقيت اسمى ضمن قايمة الاغتيالات اللى لقيناها فى اوراق سامح الخولى
ربنا يحميكم و ينتقم منه ويجازيه على افعاله دى
يارب
كان عندى امل تقولى انه لسه عايش
كنت بقول لنفسى ان مالك لسه عايش برضه بس لما عرفت ان حضرتك روحت المشرحة واكدت انه مالك وكمان طلعله تصريح دفن بدأت اتآكدت انه توفى
انا اسف جداً لو تعبت حضرتك او ازعجتك
متقولش كده انا كان نفسى فعلاً اساعد حضرتك ووقت ما تحتاج حاجة انا فى الخدمة مالك كان زى ابنى بالظبط
متشكر جداً بس عموماً انا كده استريحت على الاقل عرفت هو فين
ربنا يرحمه ويسكنه فسيح جناته
خير يا فؤاد رئيس مالك قالك ايه
اكدلى ان مالك مات
يعنى مفيش خطة تأمين لـ مالك
بيقولوا انهم كانوا لسه بيخططوا بس قضاء ربنا نفذ
لا اله الا الله ، ربى لا اسألك رد القضاء ولكنى اسألك اللطف فيه
ربنا يرحمه وادينا قطعنا الشك باليقين
نحتسبه عند الله شهيد ولا نذكى على الله اح
انت رايح فين يا بابا
هريح شوية
ربنا يرحمه يا ماما متعيطيش
غصب عنى يا ابنى غصب عنى
عارفة ايه اخر حاجة مالك قلهالى
ايه ؟
قاله خد بالك على ماما
ربنا يرحمه يارب طول عمره شايل همى
كنت عايزة اقولكوا على حاجة
خير يا مريم
اروى ولدت
ولدت ايه دى لسه مكملتش حملها
ولدت فى السابع وابنها اتحجز فى الحضانه عشان ناقص نمو
وايه اللى خلاها تولد بدرى كده
الحالة النفسية علت السكر عندها وحصلها اغماء وجالها انقباضات فى الرحم واضطروا يولدونا
انا مش طيقاها ولا طايقة اهلها
بس ده ابن مالك يا ماما
وكمان اروى ملهاش ذنب
لما احس انى قادرة اشوفها اكيد هروح ازورها
خلينا يا ماما نروح نشوف ابن مالك ومش لازم نشوف اروى
اروى ملهاش ذنب يا عبد الرحمن
الصبح نبقى نتكلم تصبحوا على خير
وحضرتك من اهله
حمد الله على سلامتك يا اروى يا بنتى
الله يسلمك يا عمو
اخبارك ايه دلوقتى
الحمد لله هو بقت احسن ربنا كتبلها عمر جديد هى وابنها عمر جديد
متعيطيش يا طنط عشان خاطرى
مالك راح خلاص يا اروى مالحقش يفرح بـ شبابه ولا بـ ابنه
فى الجنة يا طنط ان شاء الله احسن من هنا
ربنا يرحمك يا مالك يا ابنى
تعالى يا طنط تعالى نروح نشوف مالك ابن مالك
انتِ سمتيه مالك
ايوة طبعاً عشان اسم مالك الشاذلى يفضل موجود وسطينا
ربنا يبارك فيه ويخليهولك ويحفظه من كل مكروه
امين يا طنط تعالى يالا نروح نشوفه
ربنا يرحمه ويصبرهم اتخطف فى عز شبابه
اللى واجعنى اوى انى كنت قاسى عليه ومكنتش مقدر الضغوط اللى عليه
خلاص يا حبيبي متوجعش قلبك ده عمره سواء انت كنت قاسى او لا ده عمره
برضه مكنش ينفع اضغط عليه كده
يا محمد كفاية متدبحش نفسك انت اكيد مكنش قصدك
انا كان كل هدفى اقويه واعرفه ان اللى داخل عليه مش سهل
ربنا يرحمه يارب ويصبر امه
انت رايح فين ؟
هروح اتمشى شوية فى الجنينه
دلوقتى
اه مخنوق شوية هروح اسقى الزرع
حبيبي الوقت متآخر وانت قولتلى انك على قايمه الاغتيالات هتطلع دلوقتى بره
ههههه انا قولتلك كده عشان متتفجأيش بس مش معنى كده انك تقعدنى جنبك الموت لما بيجي يبقى خلاص قضى الامر
طيب معلش خليك اصل حد يكون متربص بيك ولا حاجة
ربنا هو الحافظ جايز ربنا ياخدنى ويريحنى من تأنيب الضمير دهمـ مـ مـالك !! انت مالك !!
ايوة يا افندم انا مالك
مالك ازاى !! انت مموتش !!
دى قصة طويلة يا افندم
طيب تعالى تعالى يا ابنى ادخل
احكيلي ايه اللى حصل وايه اللى انت لابسه ده ولا اجبلك عشا ولا عايز تدخل تستريح شوية
يا افندم انا تمام وزى الفل
طيب احكيلي انت ازاى لسه عايش واهلك شافوا الجثة بنفسهم واتعرفوا عليك ده انا حضرتك جنازتك
لما كنت مروح واتضرب عليا نار اتصبت بس مموتش لكنى تظاهرت بالموت بعدها روحت لـ ياسين الجندى(بطل قصة انا والماضى :D ) ضابط نفس دفعتى وبيشتغل فى المباحث
طيب ومجتليش ليه
مكنش عندى وقت وكان لازم ابعد عن اى مكان ممكن يشكوا ان انا فيه وطبعاً تظاهرت انى موت وخليت الموضوع يمشى طبيعي وساعدنى فيه ياسين الجندى بداية من انه خرج الرصاصة واتفق مع بتوع المشرحة ان وقت ما اهلى يروحوا انام انا فى التلاجه مراراً بالجثة اللى اتصرف فيها وحطها مكانى
طيب وانت ليه عملت ، مانت كنت عارف ان سامح الخولى تحت سيطرتنا وكده كده كان هيقع
مانا بعد ما خرجت الرصاصة ورتبنا موضوع الموت ده ياسين ساعدنى بانه جابلى المعدات اللى تساعدنى فى حاجات كتير كنت شاكك فيها
حاجات ايه
احنا قدرنا نقتحم قصر سامح الخولى بـ مساعدة احد الافراد اللى تبع الداخلية وفكينا شفرة اجهزة التشويش اللى عنده فى القصر وبعدها زرعنا ميكروفونات صغيرة جداً فى اماكن متفرقة فى القصر مكتبه اوضة نومه حتى الحزمة اللى بيلبسها
انتوا ازاى عملتوا كل ده
انا طبعاً مدخلتش القصر انا بس رسمته لهم عشان يقدروا يتحركوا بسهولة وبسرعه
ايوة مين دول اللى زرعوا الميكروفانات
كان فى ناس معانا من الداخلية وجندنا افراد عاديين من جوه القصر واللى تبعنا كانوا بيدخلوا القصر كـ فنيين
الموضوع كان بسهولة كده
لا طبعاً يا افندم انا وياسين تعبنا جداً المهم دلوقتى انى معايا اوراق وتسجيلات كتير جداً
تسجيلات لـ مين بس يا مالك سامح الخولى بقاله كتير اوى فى امن الدولة
يا افندم سامح مش لوحده فى مصر دى شبكة كاملة بتنفذ جرايم اغتيال وتجسس على اكبر مستوى
شبكة !!
ايوة ، الغريبة بقى يا افندم ان الشبكة دى بتضم رجال اعمال معروفين وناس فى البورصة وكمان موظفين فى بنوك بس الاهم من ده كله ان فى ضابط مهم جداً تبع الشبكة دى
ضابط !! ضابط ايه
شرطه وبرضه كان جاسوس خامل يعنى زى سامح عاش هنا وترقى فى المناصب لحد ما يحتاجوه ، مش هتصدق مين الضابط ده
مين ؟
النقيب هانى المقدم
هانى !! هانى بتاعنا احنا
ايوة يت افندم ضابط المخابرات  ، انا من الاول كنت شاكك فيه كان بيحاول يستدرجنى ويعرف منى اخبار بخصوص سامح ومراتى بس هو مكنش عارف انى ماسك القضية دى
يخرب عقلك يا مالك انت عملت كل ده من نفسك كده
يا افندم انا مكنش عندى وقت ولا فرصة انى اجى لحضرتك ومكنش ينفع اظهر الا فى الوقت المناسب وكان لازم استغل الحادثة دى احسن استغلال لانها ممكن متتعوضش تانى
هو انت سجلت لـ سامح الخولى بس
اكيد لا ماحنا كده كده كنا متأكدين ان بعد حادثة قتلى هو هيتمسك ، انا زرعت ميكروفونات فى بيت هانى وفى بيت رجل الاعمال اللى اسمه جورج فوزى
هو جورج فوزى تبعهم
اتفضل حضرتك كل الاوراق اهى والتسجيلات اقراها براحتك
وريني
بس انت مخوفتش
هخاف من ايه يا افندم انا اصلاً شوفت الموت بـ عيني
بس انت كده فى نظر المجتمع والقانون ميت
انا مكنش فى دماغى ساعتها اى حاجة غير انى الشبكة دى كلها تقع وبعدين اكيد سهله يعنى اثبت انى عايش
الاسم ده انا قريته قبل كده فى احدى تقاريرك
انهى اسم ؟
عماد صلاح الشربيني
ايوة ده يبقى اخو جوز اخت مراتى ، الواد ده انا شكيت فيه برضه وطلع سامح مجنده من حوالى تلت سنين وكمان هو اللى زقه على اروى الفترة الاخيرة عشان يشككنى فيها
وهن كان عارف ان عماد ده اخو جوز بنته
اه طبعاً وكان قاصد يجند الشخص ده تحديداً
لا بس انت عامل شغل عالى اوى اوراق وصور وتسجيلات صوتيه
الفضل يرجع لـ ربنا ثم ياسين الجندى
انت كنت قاعد فين الفترة دى كلها
ياسين عنده شقة قديم كان مقعدنى فيها
طيب خليك هنا انت مينفعش تظهر او تخرج قبل ما الحاجات دى تتسلم والشبكة كلها كمان تتلم
طيب هقعد فين
هنا فى بيتى
ايوة يا افندم بس .........
ابنى الكبير موجود وهيبقى معاك متقلقش
تمام
انت عرفت ان مراتك ولدت
اه عرفت بس مشوفتهاش ولا شوفت ابنى
قريب ان شاء الله هتاخد مراتك وابنك فى حضنك
ان شاء الله يا افندم انا مش مستعجل
انا فخور بيك جداً
انا معملتش اكتر من واجبى يا افندم
عملت واجبك وزيادة بجد انا فخور بيك واتمنى ابنى يبقى زيك فى يوم من الايام
ويبقى احسن منى كمان ان شاء الله
ان شاء الله ، انا هخليهم يجهزولك حاجة تاكلها وتنام وبكرة الصبح ان شاء الله ناخد خطوة بالقبض على الشبكة دى
لا لا انا عندى فكرة احسن
فكرة ايه !!
طيب نتعشى الاول واقول لحضرتك عليها
ماشى
افتح يا ابنى الزنزانه دى
تمام يا افندم
انت فين يا هانى انا طلع عينى هنا
انت كان المفروض تهرب
مكنش ينفع اهرب
مش موضوعنا دلوقتى امسك السلاح ده خبيه فى هدومك
ليه ، فيه خطة هروب !!
انا هخرجك من على اساس ان هوديك مبنى المخابرات العامه اللى انا بشتغل فيه لان انت معاك معلومات عايزين يعرفوها لما نخرج منها ثبتنى بالسلاح كانك واخدنى رهينه وبعدها هنطلع بالعربية
وافرض طلعوا ورانا
ابقى طلقتين فى كاوتش عربيتهم
انا النقيب هانى المقدم من المخابرات العامه
اهلاً يا باشا خير
معايا اوامر بـ نقل السجين ده لـ مبنى المخابرات العامه
يا باشا مفيش تحقيقات عندكم فى المخابرات
والله دى اوامر وجاتنى حضرتك تقدر تتأكد
وانا مش هشكك فى كلامك حضرتك معاك قوة ولا ابعت مع حضرتك قوة من هنا
لا انا جايب قوة معايا متشكر
العفو
وقف العربية وقفها
اسمعه كلامه يا حيوان
اضرب نار يا افندم
لو حد ضرب طلقة هفرتك دماغه انزلوا من العربية
انزلوا انت مش سامعين بيقول ايه
ارموا اسلحتكوا (بزعيق) ارموها
ما تسمعوا الكلام هتدونى فى داهيه
حمد الله على السلامه يا باشا
متشكر بس انت كنت فين المدة دى كلها
كنت مستنى اتأكد ان مالك مات لانى كنت حاسس انه شاكك فيا
يعنى هو مات
لو مكنش مات مكنتش حضرتك خرجت من هنا
احنا لازم كلنا نسيب مصر الليلة
كلهم عندهم خبر وهنتقابل ونتفق
طيب تعالى انت سوق لانى مش قادر
انتوا متأكدين ان الـ gps ده شغال
ايوة يا افندم انا بـ نفسى زرعته فى حزام هانى المقدم
ايه الاخبار يا مالك
لسه مثبتوش بس مخرجوش من مدينة نصر
اهم حاجة ان هانى صدق انه قدر يهرب سامح الخولى
ازاى يا افندم واحد جاسوس يبقى ضابط مخابرات
انت تقدر تربى جاسوس انه يبقى اى حاجة فى البلد لكن متقدرش تخلى ضابط جاسوس ، الناس دى بتجى مصر من وهما اطفال بياخدوا اسماء وجنسيات وديانات كلها من البيئة المصريه ، بيتربوا وبيعشوا هنا بس انتمائهم الاكبر لـ البلد الى جم منها
بس مش صعبة ضابط مخابرات
فى ايه يا ياسين ما سامح الزفت ده كان سفير ومبدأش نشاطه الا فى وقت متأخر جداً
نفسي اغمض عينى وافتحها الاقى الارهاب والتجسس خلص من البلد
الارهاب والتجسس عمره ما يخلص لانه بيفضل يتغذي هنا فى البلد ويكبر وينمو وبعد كده يبدأ نشاطه
وبعدين لو خلص يا حضرة الضابط حضرتك ايه لازمتك بقى
ماهو انا لازمتى حماية امن المواطنين بس نفسى فعلاً البلد يبقى فيها امان اكتر  يبقى الناس ماشية مطمنه
احنا وصلنا لـ مرحلة ان الواحد بقى بيخاف من اخوه ، وبعدين فى بلادى سودا فى البلد لا تقل ضرراً عن الارهاب والتجسس زى الفقر والجهل والواسطه والمحسوبية
صح يا افندم الفلوس اللى فى البلد دى لو اتوزعت صح مش هيكون فيه فقراء
احنا لازم نتحرك بـ قوة دلوقتى
هما استقروا
لا لسه بس بعدوا عننا واحنا لازم نتحرك عشان لما يستقروا ويكونوا اتجمعوا نكون احنا وصلنا فى الوقت المناسب
تمام يالا بينا
احنا لازم كلنا نكون بره مصر
طيب احنا سهله لكن حضرتك هتسافر ازاى انت اكيد على قايمه الممنوعين من السفؤ
يا غبى احنا هنسافر عن طريق البر بـ اسماء وشخصيات جديدة
جت اوامر بـ كده
انا جاتلى اوامر بـ مجرد تهريب سامح كلنا هنمشى من هنا
كلنا كلنا
لو شخص فينا وقع الشبكة كلها هتقع
مفيش وقت احنا هنفضل هنا وبالليل هنتحرك
اهم حاجة تكون خطة الهروب مظبوطه عشان منتمسكش كلنا
متقلقوش اذا كنت انا هربته من امن الدولة
خد بالك يا هانى امن الدولة غير حدود الدولة
انا مطمن طالما بنخدم بلدنا يبقى ربنا هيكون معانا
محدش يتحرك وسلموا نفسكم المكان كله محاصر
مالك !!
مش قولتلك انى لما بحط حد فى دماغى مبسبوش غير لما اجيبه من افا امه
انت لسه محرمتش
ومش هحرم وابقى فتش هدومك يا غبى الـ gps فى حزامك
خلاص يا مالك
ودلوقتى هـ ايتم مراتك
هى دى اخرتك الحتميه ، عذاب ربنا
بس انا كان نفسى يتحاكم ويتعذب شوية
هو فى اقوى من عذاب ربنا
لو عايز تروح تشوف ابنك ومراتك واهلك دلوقتى تقدر
طيب بالنسبة لوضعى دلوقتى هيبقى ايه
عادى جداً دى كانت خطة عشان نوقع شبكة تجسس وبما انك ضابط مخابرات فـ ده وارد فى شغلنا
ايوة بس المفروض مالك ميت دلوقتى
هنثبت انك عايش وشهادة الوفاة دى هتتقطع وهترجع لـ شغلك وحياتك الطبيعيه متقلقش هى مسألة وقت
متشكر جداً يا افندم
انا اللى متشكر ليك انت وياسين ، انتوا عملتوا انجاز ربنا يخليكوا لـ مصر
متشكر يا افندم
يا مروة مروة
ايوة
فين مالك
مالك مين ؟
مالك ابنى
ابنك !! ابنك مين
يعنى ايه ابنى مين !!
اهدى يا اروى انتِ مش متجوزة اصلاً
انتِ بتقولى ايه يعنى ايه مش متجوزه امال مالك يبقى مين
هو مالك ابنك ولا جوزك !!
مش انا مالك جوزى اتقتل ولما ولدت خلفت ولد فى السابع وسميته مالك
ولما انتِ خلفتى فى السابع ابنك مش فى الحضانه ليه
مش الدكتور قال قدامك انه بقى كويس واقدر اروح بيه
ثوانى بس انتِ بتقولى جوزك اتقتل !!
ايوة بابا قتله
الكلام ده من امتى
شهر ونص
بس بابا ميت من خمس سنين يا اروى
انتِ بتقولى ايه انتِ عايزة تجنيني انا متجوزه ومخلفه وبابا طلع جاسوس
اهدى بس يا حبيبتى الظاهر الحالة جاتلك تانى
حالة ايه !! انا معنديش حالات فين ابنى
يا اروى انتِ مش متجوزه
دى شقتى انا ومالك
دى شقتى انا يا اروى
يعنى ايه !! انا بتهيألى حاجات
ايوة بيتهيألك
لا انا متأكده
مالك !! انت عايش
انتِ بتكلمى مين يا اروى
بكلم مالك ، مالك جوزى انتِ مش شيفاه اهو واقف اهو وشايل مالك ابننا
اروى مفيش حد غيرنا فى المكان
انتِ بتقولى ايه انتِ عايزة تجنيني
اهدى بس
لا مش هـ اهدى
انت عايش يا مالك صح !! (بزعيق) رد عليا
ايه رأيك فى المقلب ده
اخص عليك يا مالك كنا سيبنا نشتغلها شوية
يعنى كنتوا بتشتغلونى
وحشتيني اوى يا روءة
انا كنت محتجالك اوى ، مكنتش قادرة اعيش من غيرك
انا اسف يا حبيبتى حقك عليا اخر مرة تحتاجيني ومتلاقنيش
بس انت ازاى عايش
دى قصة طويلة هحكيهالك بعدين
انا بحبك اوى يا مالك متبعدش عنى تانى
وانا بعشقك
شوفت مالك ؟
مكنتش اعرف انك بتحبيني اوى كده
انا مش بحبك وبس انا بعشق الارض اللى بتمشى عليها
ربنا ما يحرمنى منك انا برضه اتأكدت فى الفترة دى انى بحبك اوى ومقدرش استغنى عنك لحظة
كفاية بقى هعيط منكم
فين ادم صحيح
فى اسكندرية بقاله فترة قاعد مع باباه وعمر ابنى وماما فى النادى
اه صحيح عندى اخبار مش كويسة
خير
عماد اخو ادم
ماله !!
طلع تبع شبكة التجسس واتقبض عليه
هو كمان جاسوس
اه دى طلعت شبكة كبيرة فى مصر
وادم جوزى له دخل فى الموضوع ده
لا لا متقلقيش
الحمد لله
و و و بابا !!
انتحر
يالا يا روءة غيري هدومك وتعالى عشان نروح لـ اهلى لانهم لسه ميعرفوش انى عايش
حاضر يا حبيبي ثوانى وهكون جاهزة
وانا هلبسلك مالك الصغير
اذيك يا مريومه
اهلاً اتفضلى
سيبي الباب مفتوح
ايه اللى انتِ عملاه فى نفسك ده
عندى ليكوا خبر حلو اوى
شكلك اتجوزتى
دى حقيقة وجاية هنا عشان اعرفكوا على جوزى ، ادخل بقى يا جوزى يا حبيبي
ياااه يا مالك مكنتش اعرف انى بحبك كده ياد
انا كمان مكنتش اعرف انى غالى عندكم كده زى مانتوا غاليين عليا
ايه يا عمو ساكت ليه
من الفرحة والصدمة مش قادر انطق
احمدك يارب احمدك واشكر فضلك يارب
يالا كلنا نتوضأ ونصلى ركعتين جماعه شكر لله
تصدق انى ممشتش من هنا من ساعة مانت موت
انا مش عايزة اسمع كلمة موت دى تانى
هههههه انا عايش اهو يا ماما وعبد الرحمن لسه متعودش بس
احنا كنا ناويين نعيش معاهم هنا
اه عشان انت قولتلى خد بالك منهم
ربنا يخليكوا لينا ويجعل يومنا قبل يومكم
بعد الشر عليكم
مش هتحكيلنا بقى يا مالك انت ازاى لسه عايش
حكى لهم القصة من ساعة ما اتضرب عليه نار لحد اللحظة اللى رجع لهم فيها
يالا بقى الغدا جهز
انا هروح اغسل ايدي يالا
انت ازاى تثيب مثئولية الوتن وتروح تاكل
مثئولية الوتن هو انت عارف يعنى ايه مسئولية الوطن يا فسل انت
انا مث فثل انا ضابط زى بابا بالظبط وهكون بتل
هتكون بطل ازاى وانت مبتعرفش تنطق الحروف صح
مانت هتحملنى
حلمه بقى يا مالك
كل سنة واحنا مع بعض
انت عارف ان احنا كملنا النهاردة اربع سنين
هو انا عمرى انسى احلى يوم فى حياتى
طيب مش عايز هديتك
انتِ هديتي يا روح قلبى
غمض عينك
اهو
بجد !!
ايوة بجد انا حامل
انا مبسوط اوى بس المرة دى انا عايز اروى وتكون زيك فى كل حاجة
زى ما مالك شبهك فى كل حاجة
انا فعلاً نفسى فى اروى بس اى حاجة يجيبها ربنا حلوة خصوصاً بقى ان الحاجة دى منك
انا بحبك اوى كل يوم بحس انى حبى ليك بيتجدد وبيكبر بجد بحس انى فى كل مرة اشوفك بحبك من اول وجديد بجد بحبك اوى
وانا بعشقك اوى اوى اوى اوى
وانا جحان اوى اوى
طيب تعالى (وشاله)
ربنا يباركلى فى اعماركم
ربنا ما يحرمنى منكم انا بحبكم اوى
) وايه رأيكوا فى مقلب مروة ومالك فى اروى :D شربتوها صح